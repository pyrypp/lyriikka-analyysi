Aurinko maalaa mun ihoani
Aallokko hyväilee hiuksiani
Yksinäisen atollin
Löysin, sitä kävelin
Rantaan, jonka korallin
Sekaan heti sukelsin
Refrain:
Valtakuntaan vedenalaiseen
Leijailen, leijailen
Meri on turkoosinsininen
Hitaasti kellun ja nautiskelen
Tuskin edes muistaisin
Mitä tänne pakenin
Ajantajun kadotin
Syvemmälle vajosin
Refrain
En ole yksin enkä yksinäinen
On ympärilläni parvi monituhatpäinen
Kalojen, kauniiden, hiljaisten
Suurien, pienien, värikkäiden
Niitä tuijottelen
Ja pois tahdo en
Vaan leijailen
...vedenalaiseen valtakuntaan
Aallot minua kuljettaa