Minä olin niin nuori ja kiihkeä
Miten saattaa kaivatakaan
Se nuoruus jolla on nälkä
Ja turmellus suonissaan
Ja punaiset lyhdyt loisti
Ja viulut ja saksofonit soi
Bulevardien liekkimerta
Kadun asfalttipinta joi
Minä tuijotin yöhön räikeään
Käsin, kasvoin palavin
Yön hurma sai minut vapisemaan
Niin että huohotin
Kadun liekkimeressä loisti
Pedon silmät autojen
Minä olin niin kipeän nuori
Ja yksinäinen
Minä olin niin nuori ja kiihkeä
Ja kuumasilmäinen
Bulevardilla kiilsivät katseet
Silmien maalattujen
Kipein ihanin nuoruuteni
Niin katkerana nään
Miten hukkui se pimeän hotellin
Porraskäytävään