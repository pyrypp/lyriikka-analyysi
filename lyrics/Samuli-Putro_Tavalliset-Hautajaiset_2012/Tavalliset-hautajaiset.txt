On timanttinen taito mulla pistää tunteet piirongin alle
Mä elän täällä Pohjois-Suomessa, en tunne lapseni isää
Aikuinen on aamunkoitto, ilta vanhapiika
Kun katson ulos ikkunasta, näen kahden yksilön silmin

Mä näen miten vuodet kiihdyttävät vauhtiaan, se on outoa
Kun kodissani kuulen vieläkin vauvan itkua joskus
Kumpikaan ei meistä itke, vaan se lienee kaikua
Takaa neljän vuosikymmenen tai hetkinen, niitä viisi on

Mä nuorempana tanssahtelin, ja olin pöytätennismestari
Ne ovat ajat ovat luojan kiitos takanapäin
Olin kovin vietävissä, kuin kevytrakenteinen varpunen
En erottanut hurmaavutta viekkaudesta

Mä tahdon tavalliset hautajaiset
Ja jos mahdollista kolme kynttilää
Ei mitään suurta eikä mahtipontista
Voi syksyn tullen ehkä tuoda kukkia
Mä tahdon tavalliset hautajaiset
Ja niiden jälkeen pienet kahvikekkerit
Voi Liisa naapurista tuoda kakkuja
Ne sateen sattuessa täytyy suojata

En pojastani toivo julkkista tai suurta Helsingin herraa
Ne leikit ovat liian kierot, olen itse kerran ne nähnyt
Virheenä en silti koe sitä yhden illan auvoa
Kun pelireissun yhteydessä oli rakkaus suojaamatonta

Mä hetkellisen onnen koin, ja sitä olen säilyttänyt
Kuin teinityttö fritsuliinaa ihollansa
Vaikka moni säälii mua, mä hymyilen
Ja kiitän luojaa pojasta ja sisäisestä valosta

Mä tahdon tavalliset hautajaiset
Ja jos mahdollista kolme kynttilää
Ei mitään suurta eikä mahtipontista
Voi syksyn tullen ehkä tuoda kukkia
Mä tahdon tavalliset hautajaiset
Ja niiden jälkeen pienet kahvikekkerit
Voi Liisa naapurista tuoda kakkuja
Ne sateen sattuessa täytyy suojata

Toki tää on pieni yhteisö, ja ihminen on perso juoruille
Minä päätin kulkea ylväästi ja pystyssä päin
Tehdään tämä selväks kerralla, on ollut elämäni ainutkertaista
Ja mahtunut on sakkaa sekaan puhtaan lähdeveden

Mä tahdon tavalliset hautajaiset
Ja jos mahdollista kolme kynttilää
Ei mitään suurta eikä mahtipontista
Voi syksyn tullen ehkä tuoda kukkia
Mä tahdon tavalliset hautajaiset
Ja niiden jälkeen pienet kahvikekkerit
Voi Liisa naapurista tuoda kakkuja
Ne sateen sattuessa täytyy suojata