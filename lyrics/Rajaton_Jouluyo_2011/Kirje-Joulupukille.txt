Olen pienin sisarista, nimeni on Lalla
Hyörin, pyörin toisten tiellä aina kaikkialla
Kuopukseksi kutsutaan ja äidin nassikaksi
Mahdankohan koskaan tulla tuumaa suuremmaksi?
Hiukan ikävää on olla aina toisten tiellä
Rakas Pukki, tarvitsetko pientä piikaa siellä?
Korvatunturilla kyllä töitä mulle riittää
Ahkeruudestahan äiti usein mua kiittää
Joulupukin parran harjaan, muorin tukan suorin
Talouttakin taidan, vaikka olenkin mä nuorin
Hiukan ikävää on olla aina toisten tiellä
Rakas Pukki, tarvitsetko pientä piikaa siellä?
Joululahjapaketteja ahkerasti käärin
Ethän sentään, Joulupukki, ymmärrä mua väärin?
Ethän luule, että pyydän liikoja nyt sulta?
Olen äidin nassikka ja isän kuopuskulta
Hiukan ikävää on olla aina toisten tiellä
Rakas Pukki, tarvitsetko pientä piikaa siellä?