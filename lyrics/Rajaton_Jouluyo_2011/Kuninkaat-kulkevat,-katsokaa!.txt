Kuninkaat kulkevat, katsokaa!
He tähtipolkua vaeltaa
Itäinen valo taivaalla kajaa
Jeesus tallissa pitää majaa
Kiireesti paikalle kuningaskatras:
Melkior, Gaspar ja Baltasar!
Kuninkaat saapuvat, katsokaa!
Kapeilla kujilla vaeltaa
Meluisa seurue soihtujen valossa
Norsut ja kamelit ahtaassa talossa
Jeesuksen kohtaa kuningaskatras:
Melkior, Gaspar ja Baltasar!
Kumeina kalskuvat kalistimet
Hilpeinä helskyvät helistimet
Soivat symbaalit, harput ja säkkipillit:
Kuninkaat kulkevat, katsokaa!
Tummana taipuu taivaankansi
Synkkänä sykkii avaruus
Vaan taivaalla tanssivat tähdet villit
Kuninkaat kulkevat katsokaa!
Neljäs kuningas tähyää taivasta
Astuu maihin suuresta laivasta
Tutkailee yössä pyrstötähteä
Löytyykö suunta mihin lähteä?
Kuninkaat palaavat, katsokaa!
Takaisin kotiinsa suunnistaa
Valtiaskolmikko, yksi vain puuttuu
Kuningas Taor matkalle juuttuu
Jeesuksen löysi vain viisaista kolme:
Melkior, Gaspar ja Baltasar!
Kumeina kalskuvat kalistimet...
Niin kalskuvat kalistimet
Niin helskyvät helistimet
Soivat symbaalit, harput ja säkkipillit:
Kuninkaat kulkevat, katsokaa!
Tummana taipuu taivaankansi
Synkkänä sykkii avaruus
Vaan taivaalla tanssivat tähdet villit
Kuninkaat kulkevat katsokaa!