Poikani, poikani, nuku, oi nuku
Näetkö, juhdatkin lepävät hiljaa
Lyhty luo lempeää valoa seiniin
Puhtain kasvoin sä muistutat liljaa
Katsos, kun peitän sut tuoksuviin heiniin
Poikani, poikani, nuku
Enkelten parvet sinua suojaa
Idän viisaat tähteäs palvoo
Taivaan joukot ylistää Luojaa
Kedon paimenet seimelläs valvoo
Poikani, poikani, nuku, oi nuku
Täällä on pimeä, täällä on tummaa
Hyeenat kiertävät lammastarhaa
Kuuntele ihmisten itkua kummaa
Täällä he eksyy, täällä he harhaa
Poikani, poikani, nuku
Katsos, perhokin siipensä sulkee
Tuuli pienoista pilveä ajaa
Kuuhut kultavaunuilla kulkee
Vartioi meitä ja matalaa majaa
Poikani, poikani, nuku
Poikani, poikani, nuku, oi nuku