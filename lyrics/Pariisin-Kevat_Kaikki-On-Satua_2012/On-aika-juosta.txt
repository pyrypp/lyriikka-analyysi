Hoipun vaivoin sylistä aaltojen
Taitan jalkani rantakivikkoon
Kun seireenit kutsuivat
Menin kun lauloivat laulut kauneimmat

Ja taas on pimeä tie
Ja myrskyinen taivas
Ja minä livahdan salaa
Luokse kultaisen valtaistuimen
Jalokivikruunun puen

Mitä sinä tahdot minusta?
Minä huudan
Ja peitän korvani etten kuulisi vastausta

Kun sinut näin kylvit valossa
Oli kuin menneisyys ois pyyhkiytynyt pois
Nyt huudan muistojen hyökyaalloissa
Sateenkaaria päällesi satoi

Ja taas on pimeä tie
Ja myrskyinen taivas
Ja minä livahdan salaa
Luokse kultaisen valtaistuimen
Jalokivikruunun puen
Tulee aika, tulee aika juosta

Mitä sinä tahdot minusta?
(Kun kansa ryntää ovista)
Minä huudan
Ja miksi sinä katsot sivusta?
(Kun minut ajetaan hovista)
Minä huudan
Mitä sinä tahdot minusta?
(Kun kansa ryntää ovista)
Minä huudan
Mitä sinä tahdot?