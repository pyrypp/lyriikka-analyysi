Kisu, Sisu, Visu, Misu, neljä kissanpoikaa
Pyöriskeli, leikitteli kotipihallaan
Äitimirri istuskellen katsoi leikkiänsä
Kasvojansa pestessään hän neuvoi lapsiaan:
"Lapsikullat, leikkikää, mut älkää menkö jäälle
Kevät sekä syksyjää niin petollinen on."
Äiti mirri työhön lähti, pienet karvapörrit
Leikkimään he jäivät koko joukko vallaton
Miu, mau, miu mau, hah hah hah hah, miu mau
Hah hah hah hah, miu mau, joukko vallaton
Vaan äidin neuvot viisaat ne kohta unhoon jäi
Ja järven rantaan juoksivat he kaikki peräkkäin
Kisu, Sisu, Visu, Misu, neljä kissanpoikaa
Kohta jäällä liukkahalla alkoi temmeltää
Hetken vielä leikki kesti vekkuleitten pienten
Sitten aivan yllättäen murtui alla jää
Miu, mau, miu, mau, auttakaa, oi miu mau
Auttakaa oi miu mau, mirrit vaikertaa
Miks' äidin neuvoja me emme totelleet
On kuolo siitä seuraus ja äidin kyyneleet
Halli-koira silloin saapui niin kuin myrskytuuli
Mirrit nosti avannosta viime hetkellä
Mirrit kiitti Hallia, vaan tämä äkeissänsä
Haukkui heitä koko matkan kotiretkellä
Äitimirri kyynelissään syliin heidät sulki
Suloisimmat kyyneleet on onnen kyyneleet
Kisu, Sisu, Visu, Misu, neljä kissanpoikaa
Äidin neuvot jälkeen sen on aina totelleet