Ei uria punaisen linjan lumessa
Tullimiehet katsovat piirrettyjä kopissa
Joulutähti riippuu kopin ruudussa
Mainostauko menossa meidän pakun kohdalla
Olemme seuralliset cowboyt jos niikseen
Hilut ja tölkinjämät saa sinuttelija silmilleen
Ennen kuin palaamme, tiedän mitä teen
Todistan Hotelli Virun ihottumaisen varieteen
Tullissa vaativat: on takatila nähtävä
Rajalla etsitään moottoripyörää ja pientä poikaa
Jääkiekkokassi on esikoululaisen mentävä
Myönnämme sen, mutta sehän on täynnä kaljaa
Olemme seuralliset kun partnerit sammahtaa
Hiivimme keskenämme tyhjentämään kassia
Liftareita ei huolita jos ne on nättejä
Ei jaksa vetäytyä taakse puhumaan pehmeitä
Meitä ei tunneta, siksi meidät huomataan
Pahennus herää vaikka liimaa Jeesustarran eteen
Näen minkä jätän kun istun selin menosuuntaan
Me merkityt, täältä tullaan, tytöt varieteen!
Olemme seurallisia tai emme mutta jäämme mieleen
Hilut ja tölkinjämät saa sinuttelija silmilleen
Ennen kuin palaamme, tiedän mitä teen:
Todistan Hotelli Virun ihottumaisen varieteen