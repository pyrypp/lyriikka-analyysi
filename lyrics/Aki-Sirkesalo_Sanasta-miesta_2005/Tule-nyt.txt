"Sä et oo muuttunut yhtään"
Sanoin, ja valehtelin
En minäkään syntynyt eilen
Miksi sen kieltäisin?
On vuodet kai vierineet vinhaan
Ja päivät pois pyyhkiytyneet
Kun katseestas koskeni kuohuu
Ja vuolaana vellovat veet
Refrain:
Tule nyt. Tule vielä, kun suonissa soi
Tämä laulu niin kiivas ja arvaamaton
Tule vielä, kun aamuksi virkoaa yö
Tule vielä, kun sydämes lyö
"Oi, miksi mut hylkäsit silloin
Kun sylini hulluna huus?"
Sinä kysyt, ja kalpeena kuiskaan:
"No, siitä on ikuisuus."
En ehtinyt sinua löytää
En löytänyt itseänikään
Kun kiireestä raatoni riuhdoin
Nyt kaiken mä selvemmin nään
Refrain
Aika tuhlattu otsaani piirtyi
Ja vaurautta, viisautta sain
Mut miksi mä vaelsin illoin
Rannalla rauhattomain?
Niin turhaan mä tuulelle tuiskin
Ja vimmaani vastausta hain
Mä etsinkö sinua silloin
Mun ainoa auttajain?
Refrain (2x)
Tule vielä, kun sydämes lyö
Tule vielä, kun sydämes lyö