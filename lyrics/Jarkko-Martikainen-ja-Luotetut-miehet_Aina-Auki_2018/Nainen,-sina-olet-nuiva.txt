Kai hetken luulin laskit jotain julmaa leikkiä
Puhuithan ensin niistä kissanpäivistä
Tai rakkaudesta jumalaan
Vaan kohta ymmärsit on siitä leikki kaukana
Kun aloit teesejäsi pöytään naulata
Ja tulit niistä humalaan

Ja sitten ääni nousi uhkaavin
Ymmärsin vähemmälläkin

Nainen, sinä olet nuiva
Nainen, sinä olet nuiva
Kaikki vieras pelottaa
Pelko unta velottaa
Tahdot luoda pakkolait
Neiti Jekyll, neiti Hyde
Yhdistyy ja olet nuiva
Nainen, sinä olet nuiva
Mutta löydät kyllä sen
Yhtä nuivan sulhasen
Saatte sinä sekä hän
Nuivan loppuelämän
Ja siinä yhdessä te suivaannutte kai

En ryhdy vihaasi tai tuota pelkoa epäämään
Vaan niihin uuvun ja mä lähden lepäämään
Kun pääsen tästä ansasta
Oot kaunis nainen mutta tuskin hyppään kyytiisi
On niin mahdotonta uskoa myyttiisi
Mistään herrakansasta

Ja vaikka vastaan sanoa tahdoinkin
Kuin mykkä pöytää tuijotin, niin niin

Nainen, sinä olet nuiva
Nainen, sinä olet nuiva
Kaikki vieras pelottaa
Pelko unta velottaa
Tahdot luoda pakkolait
Neiti Jekyll, neiti Hyde
Yhdistyy ja olet nuiva
Nainen, sinä olet nuiva
Mutta löydät kyllä sen
Yhtä nuivan sulhasen
Saatte sinä sekä hän
Nuivan loppuelämän
Ja siinä yhdessä te suivaannutte kai

Voi olla helpotus kun kaikki päättyy aikanaan
Meiltä ilot sekä pelot poistetaan
Kun loppuu hengittäminen
Vanhurskaat sielut silloin paratiisin pujahtaa
Kalliin kultaportin turvaan sujahtaa
Ja alkaa aika ikuinen

Vaan jääkö edes silloin pelot taa
Vastausta täytyy odottaa
Odottaa
Vasta siellä tietää saa

Onko paratiisi nuiva
Onko paratiisi nuiva
Vaan jos ottaa jumala
Mukaan muukalaisia
Alkaa pulssi kiihtymään
Etkä pysty viihtymään
Onko paratiisi nuiva
Onko paratiisi nuiva
Vai onko ehkä sittenkin
Synonyymi helvetin
Täynnä kaikenlaisia
Miehiä ja naisia

Onko paratiisi nuiva
Onko paratiisi nuiva
Onko paratiisi nuiva
Onko paratiisi nuiva