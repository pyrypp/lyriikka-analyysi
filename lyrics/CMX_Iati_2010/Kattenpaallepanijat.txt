Olet poissa, ja minä en käsitä mitään:
Tämä maailma on vieras ja mykkä
Minä kaipaan luoksesi hiljaisuuteen
Niin kuin sade kaipaa vettä
Niin kuin tuuli kaipaa ilmaa
Peto yötä, sanat huulia

Tiedät minusta liikaakin
Tiedät minusta melkein kaiken
Tiedät minusta melkein liikaakin

Toivon, että tiesi sinne
Onnellinen aina on
Toivon, että muistat meitä
Luoksesi kun pääse en
Helppo luulla asioita
Päätetyksi ennalta
Toivon, että tiesi sinne
Onnellinen aina on

Olet poissa, ja minä en ole kukaan
Nämä huoneet on mustat
Täynnä jäätävää vettä
Murhe niin kuin aisti on
Yli muiden aistien se huutaa:
"Näihin juhliin kutsuttakoon
Kaikki, mikä kerran katoaa."

Tiedän sinusta liikaakin
Tiedän sinusta melkein kaiken
Tiedän sinusta melkein liikaakin

Toivon, että tiesi sinne
Onnellinen aina on
Toivon, että muistat meitä
Luoksesi kun pääse en
Helppo luulla asioita
Päätetyiksi ennalta
Toivon, että tiesi sinne
Onnellinen aina on