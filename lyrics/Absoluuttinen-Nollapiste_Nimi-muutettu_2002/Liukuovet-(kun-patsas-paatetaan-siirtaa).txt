On voimakas halu elää, on voimakas halu juosta
Ja liukuovista kävellä maidonlämpimään yöhön
On voimakas halu elää, kunnes voimat ehtyvät
Ja keuhkot märkänee, se viestii lopun saapuneen
On halu astua pienestä ovesta pienen tontun eteen
Pienen tiskin ääreen, pienen pikarin ylle, ja
Tekemällä pahaa itselleen, päästä eroon
Hänestä, ken väsymystään valittaa
Kun kuorii hedelmää
Ikäkaudet vaihtuu - kesäihottuma paranee täysin
Mihin nuoruus menee? - No
Kaislikkoon tuo salskea poika ainakin
Soutaa ruskettunut tyttö mukanaan
On oikea hetki elää ja hankeen karistaa
Muotoon jäätyneeltä vahaliinalta lumi varistaa ja
Muuttaa pieneen taloon hiihtoreitin viereen
Sähkölinjan alle havumetsän sisään, ja
Kun pieni hiihtäjä eksyy sinne
Jäljet piiloon lakaisen, otan ilmeen
Enkä ole häntä nähnytkään
Milloin ryhti muuttui ja alkoivat nämä
Ajatukset, joita ei ensin ollut?
Kankea lintu myllystä syrjään jyviä noukkii
Höyhenissään öljyä