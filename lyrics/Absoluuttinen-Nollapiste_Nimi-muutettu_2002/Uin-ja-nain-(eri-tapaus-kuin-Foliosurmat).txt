Havunneula lepää polun poikki kulkevaan juureen
Paarma kiertää märkää selkää
Himmeä päivänsavu ympäröi
Oksien alta kahlaan syvään - vanavedessä pohja samenee
Uin ja näin syvällä kannon tasaisen sahatun pinnan
Kun vesi tuntui paksulta, selkää uin
Kun olin kaukana, en pelännyt tyttöjä, kuolemaa
Ylsin pohjaan - muta nousi pintaan
Mistä ne minua ensin hakisivat
Jos suonenvetoon olisi hukkunut?
Myymäläauton pysäkiltä vai ladosta?
Olisinko jäänyt puimuriin leikkimään?
Tomu pölisee, leviää seittiin - paistaa ja ei ole satanut
Mieltä vaivaa näkemäni kanto:
Tietääkö serkut, onko se ammus?
Mudassa renkaan urassa makaa
Kuiva sammakko vähän kyljellään
Pian, aivan pian hypin törmältä veteen serkkuja pakoon
Ne ei koskaan tiedä, missä uin
En ole uinut matkoja, serkuille puhunut jatkosta:
Menenkö yläasteen jälkeen lukioon
Mistä ne minua ensin hakisivat
Jos puoleenväliin olisin vajonnut?
Myymäläauton pysäkiltä vai autosta?
Olisinko pystykorvaa kurittamassa?