Vaimo laittaa lapsen salaa viemää sanaa
Puhelun jälkeen hymyään peittelee
Kieltää minut kolmesti
Kun kysyin: "Saanko
Jos kannan vinttiin sen lipaston?"
Hän kielsi, koska kaadoin pihaltamme väärät puut
Tämä siveys, se ei johdu vain siitä, että toimin omin päin
Mutta se nyt kaikki vain on kivaa, mitä naiset inhoaa
Poissaollessaan isä tyttärelleen soittaa ja kysyy:
"Onko siellä isi kotona?"
Ja tytär vastaa: "On."
Minkä Jumala yhdistää, sen kolmas osapuoli erottaa
Tuli naulat erottaa laudankappaleista
Lapset tuntee minut vain isän roolista
Tuijotan tuleen, tuijotan veteen - siinä meikäläisen elementit
Vihkikaava ja käytäntö - siinä yleiset opit
Jos näen malmisuonen kivessä, jota ei kuorma tuonut
Esiintymä voi tontilla olla - menee talo purkuun, jos siitä puhun
Ei muista menneitä näppyjä, ei lapiollisiaan laske
Kun suojaa roudalta anturan ja maisemoi kaivannon
Mutta uudet kiuaskivet saa sade puhdistaa
Ne kottikärryyn pinoan ja keksin kirkolle asiaa
Isän poissaollessa äiti tyttäreltään kysyy:
"Heräsitkö yöllä, kun isi sammui eteiseen?"
Ja tytär vastaa: "En."
Äiti jatkaa:
"Kävin varmistamassa, että hengität yhä."
Tuli naulat erottaa laudankappaleista
Lapset tuntee minut vain isän roolista
Tuijotan tuleen, tuijotan veteen - siinä meikäläisen elementit
Vihkikaava ja käytäntö - siinä yleiset opit