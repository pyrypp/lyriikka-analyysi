Väisty
Ja mene nyt juomaan se kahvi termoksestasi
Keitit sen ennen vallankumousta, se on vielä hyvää
Pian lapses' ensimmäinen piirros pannaan roskiin
Mutta siviilejä ei vielä kaivata
Sinä pääset myöhemmin hurraamaan tankeille, jotka
Seremoniallisesti ryömii koristeltua pääkatua
Eräät tulevat juosten, kun valta vaihtuu
On ilmassa tuoksu vieras, johon kotieläin herää
Johon ruusu nuupahtaa
Eräät tulevat juosten, kun valta vaihtuu:
On tohtorien miekat terässä ja lottia ne
Jotka on siinä iässä
Eräät tulevat juosten, jotka leimatun kuoren saa
Ja eräät tuodaan
Kun sinua tarvitaan, siviilivaatteesi viedään
Ja uudet tuodaan
Oli se synkkä vuosi
Kun kukaan ei pessyt käpäliään ja puoli Eurooppaa kuoli
Teatterit suljettiin ruton vuoksi, paitsi Virallisin
Oli se synkkä nukke
Kun siimat näkyi läpi esityksen
Eräät lähtivät kesken, mutta kotiinsa eivät he saapuneet
Heidät vedettiin kujalle koristellulta pääkadulta
Eräät tulevat juosten, kun valta vaihtuu
On Rami Ensimmäinen vallassa
Tai jos lehdet ei ehdi mukaan, ehkä jo syösty vallasta
Eräät tulevat juosten, kun valta vaihtuu
Me suhtaudumme kaikkeen niin
Kuin meitä on neuvottu suhtautumaan
Eräät tulevat juosten, jotka leimatun kuoren saa
Ja eräät tuodaan
Kun sinua tarvitaan, siviilivaatteesi viedään
Ja uudet tuodaan
Sillä nyt on vaihtumassa valta
Kansa ei pelkää
Kansalla ei ole muistia
Kansalaiset joudutaan tunnistamaan hampaista
Uudet tilastot maasta polkaistaan
Julkiset portaat liukumäiksi lohkaistaan