Painaako niskaa
Heitä pois nöyryys turha
Jos tiedät liikaa
On hiljaisuuskin murha
Idiootit aina iloitsee
Väsymättä mässäilee
Sidettään jos silmien eestä
Raottaa, se fiilistä häiritsee
Niin lauma toimii
Kun läskit kaljut käskee
Karjaansa soimii
Kun itse työtään ei tee
Alas maahan renki jo pokkaa
Asemaansa varmistelee
Mitä haaviinsa hamuaakaan
Kynsin hampain kii pitelee
Se vaikenee, joka pelkää vastausta
Ei kestä totuutta, jää vaille vapautta
Se vaikenee, joka pelkää muiden mieltä
Ja hiljeten väistää vain tyhmemmän tieltä
Kallista tahtoo
Halvalla halpaa saa
Kuopastaan huitoo
Sen kaivoi ahneudellaan
Sitten syyttää herrojen herraa
Joka väärin laumaansa vei
Kun on itse laskenut alleen
Miten niin muut tunnusta ei
Se vaikenee, joka pelkää mieltä muiden
Hukkuu myötävirran ruuhkaan sekaan uiden
Vaienneet äänet, taistelu turha raukeaa
Auennein nyrkein katselen raakaa aukeaa
Polvilleen maahan ratsuni uljas kumartuu
Niin siis kaikki taipuu
Ja viirit maahan vaipuu
Vielä aamu aukee
Auringon kanssa nousee
Voittaja kulkee tuolla kanssa valtikan
Kruunun ja viitan kiihkeän taiston tahriman
Tuon viimeisen aamun airuen
Jälkeen joukko huutaa:
"Milloin harha jatkuu, mistä taivas alkaa
Ja miksi kaikki loppuu"
Voitto heille kuuluu
Se tuhkan alle hiipuu
Nuotioiden ääreen aarteineen käy
Vielä etsii
Ei näy mitään