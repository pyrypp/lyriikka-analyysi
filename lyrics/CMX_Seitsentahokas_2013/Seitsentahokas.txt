Viimein tulet aavikon laitaan
Tänne missä kartta ei päde
Tänne missä neuvot ei auta
On sisälläsi tuulista
Tyhjä kyltti nuolen suuntaan
Näyttää tietöntä taivalta
Edessä puolen elämän määrä
Matka hiekan kiusaamaa

Ja tämä on lupaus
Mitään et mukaasi ota
Ja tämä on uhkaus
Mihin menet, siellä oot
Mitä ikinä pakenet
Se odottaa sinua siellä
Mitä ikinä haluat
Se muuttaa muotoaan


Puutarha hiljainen, hylätty
Ei suljettu vaan unohdettu
Ei lukittu vaan kadotettu
Tuhkan peittämin lehdin
Keskellään lampi ja puu
Musta lampi, punainen suu
Sen marjoista on lunnaat
Suunnattomat maksettu
Istut siellä syksyn tullen
Sylissäsi jonkun ruumis
Mykkä niin kuin tulevaisuus
Hiljainen kuin syntymä
Hiljainen kuin syntymä
Hiljainen kuin syntymä

Patsaaksi on kuivuttava
Kuvaksi itsestään
Jonka päähän seppelettä
Sovitella voivat
Patsaan sisällä on kello
Hento, tiukkaan viritetty
Kun se kerran liikahtaa
Se puhkoo sydämen
Silloin tulet aavikon laitaan
Tänne missä kartta ei päde
Tänne missä neuvot ei auta
On sisälläsi tuulista

Ja tämä on lupaus
Mitään et mukaasi ota
Ja tämä on uhkaus
Mihin menet, siellä oot
Mitä ikinä pakenet
Se odottaa sinua siellä
Mitä ikinä haluat
Se muuttaa muotoaan