Linnan kellarissa soittaa kanttorinpoika Max
Isänsä urkuharmoonilla
Sinne vain vähän valoa yltää
Koskettimiin uurteisiin
Äänien virrassa kanttorinpoika
Syöksyy kallonsa syvyyksiin

Linnan kellarissa soittaa kanttorinpoika Max
Isänsä urkuharmoonilla
Kanttorinpoika Max, mitä mietit
Teljettynä kellariin?
Ketjulla olet elämäsi ajan
Kahlittu urkuharmooniin
Musiikissani on romukasan svengi
Kissan tassuttelun sointi vanhan Fordin katolla
Tuuli tyhjissä sardiinipurkeissa
Ja hyljätyn polkupyörän akustisissa käytävissä...