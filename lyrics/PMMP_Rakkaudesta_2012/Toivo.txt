Se heti unohtui
Vaikka kuulema kaikki puhui
Ei puuttunut kukaan
Ei tullut pihaan muutenkaan
Vain huoneentauluks jäi
Sun uuden elämäsi lupaus
Se oli jotain muuta
Kuin mahan nahan alla antabus

Toivo, toivo
Ilman sitä ei voi elää
Armo, armo
Ilman sitä ei eloon jää

Onko sillä tunteet
Itkikö se verhon takana
Kun lapsi sanoi
Vielä täytyy hyvästellä maailma
Minä sanoihin väsyin
Väsyin niitä asettelemaan
Sulle anteeksi mä annoin
Ja nyt annan ihan kelle vaan

Tahto, tahto
Ilman sitä ei voi elää
Lohtu, lohtu
Ilman sitä ei eloon jää

Ja tuuleen tunnustetaan
Kaikki paha pois
Sen lehden tuuli lukee
Kääntää sivua
Se ala ei alusta
Vaan lopusta
Sen jälkeen on aamuja
Huomenta maailma