Perkeleen peltilaatikot
Määrää tahdin tanssillemme
Ja perkele, mehän tanssimme
Vaikka tahtoneet emme
Pappi luki pyhää sanaa
Siunas syntisiä tuleen
Virkamies maksuja rätki
Pisti kansan polvilleen
Insinöörit joka nurkkaan
Kellokorttikoneet toi:
Ne laskevat nyt aikaamme
Tarkemmin kuin edes voi
Niin me tanssittiin muodostelmajonoissa
Mustiin laitoksiin, koristauduttiin kettinkiin
Mantraa toisteltiin ja vaivuttiin transsiin:
"Ain laulain työtäs tee! Kaikki sujuu kuin tanssi."
Saloilla on tyhjää, tehtaissa on täyttä
Joko ollaan Helvetissä
Vaikka tämä Suomelta näyttää?
Minne ovat kadonneet
Nuo puukkojunkkarit ja muut
Vastarannankiiskit
Piskit härkäpäiset, kovat luut?
Kaikilleko puettiin
Ylle harmaat työpuvut?
Kaikilleko luettiin
"Isä meidän" ja madonluvut?
Niin me tanssittiin muodostelmajonoissa
Mustiin laitoksiin, koristauduttiin kettinkiin
Mantraa toisteltiin ja vuosien vieriessä
Ihmeteltiin, kun on peltiä sydämessä