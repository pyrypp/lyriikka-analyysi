Soittaisit vaikka ulkomailta jostakin
Kertoisit ettet vielä pääse takaisin
Koska Goa kokea pitää
Vastaisin: "No, ei se mitään"

Vaan kun vasemmalle kääntyessä
Rypsipellon näin
Tiesin että jälleen olin vikatiellä
Miksi eksyn vaikka sairaalaanhan
Ajan päivittäin
En kai tahtoisi uskoa että

Sinä olet siellä
Sinä olet siellä

Siis ethän soita ulkomailta ainakaan
Ja mitä teen jos sairaalasta soitetaan
Että saapuu taksikyyti
Voidaan noutaa vaatenyytti

Siis kun kysyt: "Kai se koti, kulta, pystyssä pysyy?"
Vaikka valehtelen mutten sitä kiellä
Päivät liitoksistaan ratkeilee ja on vain yksi syy
Ja se syy on se että sinä

Sinä olet siellä
Sinä olet siellä

Kyllä koti koossa pysyy
Vaan se mahdottomia kysyy
Kysyy kai hän palaa pian takaisin
Mä vastaan:
"Ehkä huomenna tai
Sitten ylihuomenna tai
Jollei silloinkaan niin
Sitten varmaankin
Vasta hieman myöhemmin"

Jos vain nyt voisin nähdä sinut kotona
Saisithan olla vaikka miten riitaisa
Ja silti siihen viereesi jäisin
Kaikki tuulet lepyttäisin

Vaan kun päivä painuu iltaan taas
Ja pimeys laskeutuu
En vain kotiamme kodiksemme miellä
Toiset nukkuu koiranunta
Yksi yksinään puhuu
Sanoo: "Me ollaan täällä ja sinä..."

Sinä olet siellä
Sinä olet siellä
Niin olethan sä siellä
Kai sä olet siellä vielä
Hengitäthän sä vielä
Kai sä olet siellä
Oi olethan sä siellä
Vielä