Näissä savuisissa baareissa
Oon elämäni kivijalan valanut
Ja rahaa tässä touhussa
On kivitalon verran jo palanut
En silti kadu hetkeäkään
Täällä voit luottaa ystävään
Jos rahat loppuu
Piikki auki jätetään

Näissä savuisissa baareissa
Oon elämäni naisetkin tavannut
Ja heistä kauniimpien kanssa
Hietsun rantaan kesäöissä karannut
En silti kadu retkeäkään
Tavatessa aina hymyillään
Mut' vuodet vierineet
Jätti nurkkapöytään yksinään

Eihän kukaan voi rakastaa vanhaa miestä
Niin juotua
Kun kukaan tuskin ees arkkua kantaa
Hänen kuoltua
Ei naiset selväpäiset
Lähde matkaan iltaisin
Köyhät ja yksinäiset
Haudataan torstaisin

Näissä savuisissa baareissa
Oon elämäni tappelutkin ottanut
Mut' tiilenpäiden lukumäärän
Lasinpohjaan visusti unohtanut
En pysty mennyttä muuttamaan
Pakko jatkaa on kulkuaan
Mutta toivon että itse pystyt parempaan

Eihän kukaan voi rakastaa vanhaa miestä
Niin juotua
Kun kukaan tuskin ees arkkua kantaa
Hänen kuoltua
Ei naiset selväpäiset
Lähde matkaan iltaisin
Köyhät ja yksinäiset
Haudataan torstaisin