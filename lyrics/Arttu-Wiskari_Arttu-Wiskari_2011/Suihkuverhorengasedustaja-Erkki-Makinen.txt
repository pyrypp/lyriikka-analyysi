Nyt alkoi juominen
Mä lupaan sen
"Hei pojat, minä tarjoan!"
Ei pysyis tahdissain
Ees Jamppa Tuominen
Mallorcalle pysyvästi katoan

Suihkuverhorengasedustaja Erkki Mäkinen
Viimeistelee parranajon peilistä
Naisten juomat tarjos jälleen joka ikisen
Hymysuin hän muistelee jo eilistä
Sisu hengityksen raikastaa
Mennen poskipäitä kuumottaa
Neidin kanssa varvit viimeiset
Kerro ystävilles terveiset

Erkin bisneslogiikka on hyvin yksinkertainen
Tilinumeronsa laittaa laskuihin
Voiton maksimointi on näin ylivertainen
Saa kassan suoraan omiin taskuihin
Vaik' verokarhulle jää vihjeitä
Laukussa seteleitä vihreitä
Kukaan jäljittää ei niitä voi
Bisnes-luokassa jo laulu soi

Nyt alkoi juominen
Mä lupaan sen
"Hei pojat, minä tarjoan!"
Ei pysyis tahdissain
Ees Jamppa Tuominen
Mallorcalle pysyvästi katoan

Vuosikaudet ajoi teitä Mersu sotaratsunaan
Puhki kului ukko sekä rattikin
Firman paras myyjä kaivoi aina taskujaan
Kukkarossa tuttu Mattikin
Myi peräkärryllisen kankaita
Sekä suihkuverhorenkaita
Lähti voittajana pelistä
Nyt nauttii Espanjan kelistä

Terveisensä koti-Suomeen Erkki teille lähettää
Iki-ihanasta Valldemossasta
Ei raha-asioistaan tarvii enää välittää
Ei pimeästä saati loskasta
Jos törmäät suihkuverhorenkaisiin
Valkoisiin tai kermankeltaisiin
Hotelleissa Helsingin tai Ivalon
No, Mäkinen ne sinne myynyt on

Nyt alkoi juominen
Mä lupaan sen
Señoritan kanssa päivää paistatan
Ei stressaa meikäläistä enää huominen
Suomen valtiolle paskat haistatan
Nyt alkoi juominen
Mä lupaan sen
"Hei pojat, minä tarjoan!"
Ei pysyis tahdissain
Ees Jamppa Tuominen
Mallorcalle pysyvästi katoan