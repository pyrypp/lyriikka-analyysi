Tarkastaja Koiranen ja Siili Angelkoski
Piikkitukkatyttö sekä karvanaamaposki
Selvitettävänä on meillä tämä juttu
Homma outo on mutta takapiha tuttu
Siellä missä menee meidän leikkipaikan raja
Piilossa on pupuperheen pienen pieni maja
Oviaukon vieri kasvaa siankärsämöitä
Pikkupuput nukkuu, laulaa satakieli öitä
Isä puhui meille jotain katepillareista
Jotka eivät tykkää takapihan sammaleista
Eikä pupuperheen pesäkolosta, se vaikka
Niiden koti on, uhkaa uusi parkkipaikka
Refrain:
Tarkastaja Koiranen ja Siili Angelkoski
Piikkitukkatyttö sekä karvanaamaposki
Pidetään yhtä ja pienempien puolta
Takapihan pupuista oikein hyvää huolta
Isot pahat sedät virittelee niille ansaa
Tiedä ei että jänikset on Ruohometsän kansaa
Jotka täällä asuivat jo paljon ennen meitä
Ihmistaloja ja moottoriteitä
Siilit, puput, koirat, ihmiset on
Samaa ryhmää
Isot sedät ei ne tajuu sitä, se on tyhmää
Voimakaksikko me oomme kuulehan siis tätä
Takapihan pupuja emme pulaan jätä
Refrain
Tarkastaja Koiranen ja Siili Angelkoski
Piikkitukkatyttö sekä karvanaamaposki
Tule meidän mukaan jos sä haluut fiilistä
Se löytyy koirankuonolaisesta ja siilistä