Isin kanssa aamutuimaan
Menin merenrantaan uimaan
Juostiin veteen lämpenevään
Törmäsimme sinilevään
Uimareissu loppui seinään
Palasimme rantaheinään
Söimme eväät, meri hohti
Mietin levää, isä pohti
Miten tälle saadaan loppu
Alkaa olla aika hoppu
On sinilevä myrkyllistä
Ei kukaan siihen jalkaa pistä
On meri koti hylkeiden
Pienten linnunpoikasten
Haahkan, allin, lapasotkan
Lokkien ja merikotkan
Refrain:
Seuraa mua, tää on nyt tahti
Kaikkien on Suomenlahti
Tahdon olla hyvä vahti
Kaikkien on Suomenlahti
Seuraa mua, tää on nyt tahti
Kaikkien on Suomenlahti
Isät, äidit, teidän tää
Täytyy pian ymmärtää
Jos ei teillä toimi pää
Ei puhdas meri meille jää
Jos on teillä yhtään järkee
Tajuutte on meri tärkee
Ettei kukaan merta likaa
Tahdon kuntoon sen pikapikaa
Refrain