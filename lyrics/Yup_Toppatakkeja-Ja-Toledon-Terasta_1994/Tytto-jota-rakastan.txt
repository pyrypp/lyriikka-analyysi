Tyttö jota rakastan on töissä tuossa tehtaassa
Josta joka aamu poistuu lihajalostamon rekka
Minä vaihdan lakanaa
Huomaan: Ne ovat liikkeellä taas
Öitten hämärissä hiipii sarvipää Veli-Pekka
Ja tyttö, sinun isällä on auton takakontti täynnä ihmistukkaa!
Entäpä äitisi?
Hän ompeluseuransa eliminoi
Keritsi ja mylvi:
"Rin-Tin-Tinkö hiusten
Siemenet patjoihin kylvi?"
Ja siellä tehtaassa
Paksun rautaoven takana
Naurua kamalaa kihertää
Niin mielenköyhä hovimestari
Kuin paha perhe, kun pihalla
Puolitankoon tippuu lippu. Ja...
Taivaalla kakkulapioineen kaikkineen zeppeliini
Hotkaisee leipurin!
Maiskutuksen kuuli
Vain pölysokeria kuljettava
Hiljainen tuuli
Tyttö, minä arvaan kyllä, kuinka
Kaapistooni kulkeutuivat kaikki ne kolme kiloa
Ruotsalaisia tulitikkuja, ja senkin
Kuinka kauppiaalta saatiin pää irti ruumiista!
Ja mitä ne minusta haluaa?
Kuka niitä hiuksia piilottaa patjoihini
Pesusieniin, vaatteisiin ja sängyn taa?
Sen tehtaan yövartija sai
Säteilyä, ja vaimonsa kolmikätisen tyttären
Jolle pukinkonttiin nippu sormia mukaan!
Ei ole ihme, ettei tässä kaupungissa
Viihdy kukaan
Vartija pieksää päätään pöytään
Halkeilee puu ja kallo
Mies lyö kipinää, roihahtaa tuleen
Kummastunut lapsi hehkuvissa
Hiilissä talloo
Varjele, Luojani, varjele!
Oi varjele, Luoja
On tukkakeijukaisen ruoja
Kauheuksien, turman tuoja!
Oi varjele Luoja