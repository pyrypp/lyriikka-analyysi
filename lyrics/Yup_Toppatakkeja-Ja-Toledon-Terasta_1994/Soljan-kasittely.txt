Soljan suussa on jotain selittämätöntä
Pureva ivansa viipaloi kanssaeläjiään kuin makkaroita! Ja
Hän vihreää saa kateudesta, punaista niskastasi:
Sisimmissään Solja on taiteilija, herkästi kokeva artisti
Ja Volmarilla oli suunnitelma, oli kolme katalaa juonta
Että pitikin olla monta keinoa, joilla Soljan suonta avattaisiin
Ja Soljan suussa oli maissipiippu, oli se pienenpieni piippu
Josta pirut riippu, keitossa ohjussiiloja, otsalla atomisota
Solja korskui, keikkui tuolillaan
Takoi lattiaan, sätti, tökki sateenvarjollaan polviin
Pilkkakirveensä oveen ruman reiän löi
Parhaansa mukaan Volmar väisteli ja söi
Ja äyriäisten kosto kello kuudelta: Volmar tekee hyvin
Päälleen, siis Solja korjaakin sian:
"Jäitä ammeeseen, Jepson! Herra kylpee pian!"
Niin yläkertaan hiuksista kiskoo hullua koiraa sekava sisko
Hurraa! Hurraa! Soljan käsittely! Kartanon myrkky sivaltaa
Omaa nuo lukemattomat
Niin vanhat kuin uudet
Suun sairaudet, tiet tutkimattomat
Housuton johtaja hosui kynnyksen yli loikki
Ikkunan läpi, siitä pihamaan syliin, osui käsiinsä
Vieraat varpaat, kun kukkamullasta kasvaa jalkaa!
Perään parvekkeelta bravuuriaan, palava suu
Säksättää syljen aariaa!
Kunnes on aika laittaa hampaat lasiin, ja painaa tyynyyn
Pieni pää, jättää yöpöydän lamppuun valo. Ja nähdä suloista unta
Jossa rotankolossa hytisee kylmässä koronkiskurit
Pedeillään betonisilla, joilla pian ohjelmassaan on
Vain kiskontaa lapamadon naapurisellin torakkapeijaisilla
Hurraa! Hurraa! Soljan käsittely! Kartanon myrkky
Hurraa! Hurraa! Soljan käsittely! Kartanon myrkky
Nukahtaa
Solja Aliisa! Sinun on valta, voima ja kunnia!
Hiljentykäämme