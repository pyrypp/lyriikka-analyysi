Sinisen taivahan alla
Suuri on onnen kaipuu
Villillä vaeltajalla
Etelän ihmeet jäivät
Tuntuissa urpujen tuoksun
Paistaissa pohjolan päivän
Sieluni etehen nousi
Siniset, siintävät seljät
Ikävä rinnassa sousi:
Muistin ma tunturin harjat
Onneni siniset patsaat
Soiluvan suon helomarjat
Täällä on hentoisa tuoksu
Heleä, hehkuva päivä
Purojen naurava juoksu
Täällä on runsaus meden
Valkeus tuomenkukkain
Partaalla välkkyvän veden
Yö yhä umppuja aukoo
Pohjolan kirkas ja hento
Maaemo silmuja laukoo
Povesta tuoksuvan mullan
Sininen avaruus helkkyy
Hurmassa auringon kullan
Täällä mun onneni elää
Lempeni valkea laulu
Urpujen tuoksussa helää
Tänne, tänne mä halaan
Etelän ihmeitten mailta
Tänne aina ma palaan