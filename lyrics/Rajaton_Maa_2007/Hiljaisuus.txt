Hiljaisuus
Puut kantavat valoa
Mutta hiljaisuus, kevyt lintu
Liitää vesiä pitkin
Puut kantavat valoa
Mutta harmaa siipi jo viistää vettä ja taivasta
Hiljaisuus, kevyt lintu
Asettuu puihin ja sytyttää pesänsä
Tulena valo nousee taivasta kohti
Eikä kukaan voi kantaa sydäntänsä kevyesti
Koska kauneus on rakastamista
Koska kauneus on tuskallista
Niin kuin linnun ainoa laulu
Hiljaisuus