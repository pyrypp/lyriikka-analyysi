Kilometrin syvyydessä
Kuulee juttuja
Vanhat myyrät muistelevat usein menneitä
Ja kerta kerran jälkeen
Tarinoissa päädytään
Vuosikymmenien taakse
Siihen Suureen Pamaukseen
Se oli tavallinen aamu
Oli vielä hämärää
Sata miestä lähetettiin alas kuiluihin
Joku heitti rivon vitsin
He eivät voineet aavistaa
Ettei osa heistä palaisi maan päälle takaisin
Vanhat kaivosmiehet kertovat tarinaa
Kuinka syvä kuilu sylki suustaan kuolemaa
Siitä on jo kauan aikaa
Kymmeniä vuosia
Silloin menetettiin monta hyvää miestä
Heti ruokatunnin jälkeen jonkun kuultiin huutavan
"Tänne vuotaa kaasua, nyt on kiire päästä pois!"
Ja mainareiden vaimot kalpenivat kodeissaan
Kun räjähdykset helistivät astioita kaapeissa
Vanhat kaivosmiehet kertovat tarinaa
Kuinka syvä kuilu sylki suustaan kuolemaa
Musta savupatsas nousi maasta taivaaseen
Kuin paholaisen sormi herjaamassa Jumalaa
Onnettomuus tutkittiin
Sen syyksi todettiin
Määräyksien laiminlyönti ja piittaamattomuus
Vanha Albin Stenman oli tuolloin esimies
Eloonjääneet muistelivat hänen olleen kännissä
Vaikka Albin pantiin vastuuseen
Hän vältti tuomion
Hänkin kuului niihin jotka jäivät syvyyksiin
Vanhat kaivosmiehet kertovat tarinaa
Kuinka syvä kuilu sylki suustaan kuolemaa
Siitä on jo kauan aikaa
Kymmeniä vuosia
Silloin menetettiin monta hyvää miestä
Meille nuoremmille mainareille kerrotaan
Että näillä käytävillä aave vaeltaa
Se hakee sovitusta eikä lepää milloinkaan
Albin Stenman kulkee tunneleissa lyhty kädessään
Albin Stenman kulkee tunneleissa lyhty kädessään