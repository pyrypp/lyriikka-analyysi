Se mitä lopusta sanotaan on totta
Näet elämäsi uusintana
Lähdöstä maaliin
Täällä sen katsomiseen on ainakin aikaa
Tarvitsen ihmeen
Mutta en usko sellaisiin
Turha tapella kohtaloaan vastaan
En enää jaksa kauempaa
Tämä taitaa olla tieni pää
Täytän kammioni rukouksilla
Tarvitsen ihmeen
Mutta en usko sellaisiin
Tunnelin perällä on lyhtyä kantava mies
Hän kävelee luokseni
Valaisee pimeyden liekillään
Ja pyytää seuraamaan
Sen ei pitäisi olla mahdollista
Mutta kun seuraan vanhaa miestä
Jotenkin tie vain avautuu
Tunnen raittiin ilman kasvoillani
Tarvitsen ihmeen
Ja saan mitä tarvitsen
Tunnelin suu aukeaa
Kuu valaisee maisemaa
Vapaus sekoittaa pään
Vedän syksyä keuhkoihin
Olen syntynyt uudestaan
En uskonut ihmeisiin
Ei tätä voi selittää
Vierelläni seisoo mies
Hän nostaa katseensa taivaaseen
Valo sydäntä häikäisee
Katsomme vaiti ylös tähtiin
Tahdon kiittää vanhaa miestä
Pelastajaani
"Nyt olet vapaa" vanhus huokaa
Kääntyy ja palaa takaisin
Alas pimeyteen
Lyhtyineen