Sateen jälkeen aurinko
Kadut kuivaa, mennään jo
Iltapäivään pitenevään
Lauran kanssa bailataan
Kaivarista keskustaan
On kesä tullut Suomeen taas
Ja paan povitaskuun
Jääkaappikylmän siiderin, se viilentää
Mun sydäntä

Kesäilta jatkuu aamuaurinkoon
Sydän villi hakkaa, löytänyt sut oon
Kun tää juhla vaihtuu arjen raadantaan
Kainaloosi painautua mä saan
Laura sanoo: "Tulkaa vaan
Tänne puistoon hengaamaan
Me viltinreuna annetaan
Olkaa hyvät, ottakaa
Vaahtokarkit. Nauretaan
On aika huolet unohtaa."
Ja paan povitaskuun
Jääkaappikylmän siiderin, se viilentää

Tahdon jakaa nämä yöt ja kesät kanssas sun
Unelmista tehdä maailman
Maailman aamuaurinkoon

Painautua saan, painautua saan, painautua saan