Ämpärit päähän naamalle pleksit
Ikuinen kesä käy epileptiseksi
Lentävät neilikat serpentiinit
Ilokaasukeuhkoiset infantiilit
Ilmassa elefantti aivoineen
Ja opa-opa-onassikset laivoineen
Lipuvat poukamaan jalkavaimoineen
Lei-kaulat helottaen elopainoineen
Kuhiseva ranta, kansalaisuudet
Tehosekoittimessa sisäavaruudet
Ja iloisesti elähtänyt Eetterie-Erkki
Määkii että Mars on nouseva merkki
Ennen kuin hajottaa hampaansa leipään
Ja katoaa lopullisesti K-reikään
Tähtiin teljetyt kemikaaliveljet
Tohveleitta tallomassa teitään
Ja meikä, eli tärkeintä unohtamatta
Meditatiivinen on loputon platta
Joka taidettiin koodata jo alkulimaan
Hei vittu mä en lähe täältä ikinä himaan

Täysi Q, kuivana suu
Rotta tamppaa kunnes rampautuu
Laskee päivä, nousee päivä
Hikipisaraan vangitaan huolenhäivä
Täysi Q, kuivana suu
Sakki tamppaa kunnes rampautuu
Laskee päivä, nousee päivä
Hikipisaraan vangitaan huolenhäivä
Täysi Q
Kuivana suu
Eestiläinen Pöly-Esteri
Iholla liimautunut polyesteri
Paljastaa pilatesvartalon
Mä haluun mun vodkaani karpalon
Pillin, papatin pari aurinkovarjoo
Hei etelän sisko nyt isoveli valvoo
Ja tarjoo reissuremmille rundin
Huikka hedonisteille kautta Burgundin
Meripäivillä ihmiskunnan issa
Värejä ku Benettonin mainoksissa
Ja rakkautta rajattomampi ranta
Missä räpsyy Nokia ja maistuu Fanta
Maailman kylä, huono vai hyvä
Hyökyvä meri ja siitä hyötyvä
Ryvettynyt reissaaja ainakin kiittää
Kun vaahtopäät aaltoihin Venuksen siittää
Vittu mitkä visiot, jo riittää
H-kakkosen vois vaihteeksi O:hon liittää
Sit vesilitra niskaan, mesilitra luu
Täysi Q ja sun desilitrasuu

Vinksahtanut vaudeville
Kaikille sitä kipeästi tarvitseville
Kunnes iltapäivällä istutaan alas
Ja yritetään napata se suurin kala
Ajatusten aallokosta, josta
Mäki meinaan vonkaleen nostaa
Eikä kukaan hiillosta vaan
Kaikki sopivassa transsissa bostaa
Iltaan, jolloin nuotion loimussa
Tunnen värähtelyn mongoolin poimussa
Idän silmät, näkyjä nähneet
Haluu enemmän ku pohjan tähteet
Ja kaikkihan menee jaksoissa
Tänään Aatu on tabu Saksoissa
Sata vuotta ei oo vittu mitään
Ja perkele astelen siihen ikään
Perille saakka, näin mä ounasten
Yhä vähemmän alastomana lounastelen
Joo, näin mä ounastelen
Silti harvemmin liikelounastelen