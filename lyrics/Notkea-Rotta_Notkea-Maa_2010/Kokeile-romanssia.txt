Jos ei jaksa taputella tattipasianssia
Tai naputella tunteetonta taalasylitanssijaa
Kokeile romanssia
Se oli siinä, nappisilmät ja nuori
Iho tuoksui niin kuin pomeranssinkuori
Unelmien inkkari
Tehtynä jokunen linkkari
Ja katse joka imaisi samantien kuiviin
Kun liityttiin delfiineihin hymyssä suin uiviin
Tai kun pannun päällä päristeltiin vuorille huiliin
Yötuuli tarrautui punaiseen huiviin
Aikamoista iskelmää, mutta totta
Kun ekan kerran elämässään rakastunut Rotta
No toppuutellaan vähän mä en mene siihen halpaan
Että joku loppuelämäks mun sydämeni salpaa
Sillä aina tulevat himot riivaamaan meitä
Saalistamaan syntyneitä muinaisjäänteitä
Mut nautitaan nyt hetkestä, letkeästä retkestä
Elämääni kävelleestä selvästä sävelestä
Ja nenä sun säärellä
Mä taidan olla perimmäisten kysymysten äärellä

Jos ei jaksa taputella tattipasianssia
Tai naputella tunteetonta taalasylitanssijaa
Hei, kokeile romanssia
Jos ei jaksa taputella tattipasianssia
Tai naputella tunteetonta taalasylitanssijaa
Suosittelen, kokeile romanssia
Ensimmäinen romanssi, lähiöromanssi
Ei päättynyt transsiin vaan ambulanssiin
Kun kiivettiin nostokurkeen koukkimaan
Tottakai palokunnan piti tulla noukkimaan
Mut sehän oli vasta lentävä startti
Suhteelle joka päättyi heti kun dartti-
Tikka sujahti sojottamaan otsaan
Ja tuoppeja alkoi satamaan kotsaan
Eläköön! Idän mimmien ärhäkät puskat
Mutta sukat ovat silti usein liian mustat
Niin kuin tässä esimerkkitapauksessa
Kun humalassa erehdyin naisten vessaan
Räkälässä jonka palasiksi pani Katriina
Mimmi kuin telamiina
Ja nuuhkiessani sairaalaa nenällä vinolla
Tulin tulokseen että rajansa intohimolla
Kun joka sekka elää kuin ois ase ohimolla
Niin ehkä parempi vaan sanoo että (rakettimoottori pyllyyn beibe)

Yhdessä sisustetut pilvilinnat
Vaiko henkisessä tyhjiössä kiristyvät pinnat
Me ollaan vaan sokeita soveltuvuuskokeita
Mut se onkin se suola, ettei mistään oo takeita
Tupla tai kuitti, kannattaa kokeilla
Erilaiset sopat erilaisilla kokeilla
Kuten huomaat, nenä sun säärellä
Mä olen perimmäisten kysymysten äärellä
Enkä ainakaan vielä ole kyllästynyt
Koska jauhan tätä jööttiä tässä ja nyt
Meidän välillä toimii tää universaali jargoni
Sä ymmärrät mun lentoni mä ymmärrän sun largosi
Maapallon yleiskielihän on kehon kieli
Mitä enemmän vääntöä sitä iloisempi mieli
Niin hyvässä kuin pahassa
Elämän vai kuolemanko luoteja nahassa


Aina tulee uusia
Monimutkaisia muusia
Mä en pysy enää laskuissa
Takiaisia takataskuissa
Vanhoja ja uusia
Monimutkaisia muusia
Joulukinkkuja ja kuusia
Pikkupätkä Tapulin bluesia