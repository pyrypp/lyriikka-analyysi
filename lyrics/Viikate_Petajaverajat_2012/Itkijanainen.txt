Voiteista vanhimmalla minut huuhdotaan
Kölni korkataan, kuontalo jaetaan
Ennen kuin olo on levoton, pelko ottaa lapion
Oravanpyörä juo ja liikkuu luotolla
Eilen oli hyvin, nyt parempi olla
Kun on näin valkeat lakanat, ihon väriin sopivat

Aaa, itke vaan itkijänainen
Ei elo halvinkaan ole ilmainen
Itke vaan itkijänainen
Minä sinut kuulen kuten tuonilmainen

Kolmas aamu sukan varret suoristaa
Palkittu piha huojuu neliapilaa
Kuitenkin naapurit ja korpimaa
Ne tuijottaa kuin vainajaa
Voiteista vanhimmalla minut huuhdotaan
Pahan päivän varaksi alas lasketaan
Onhan nyt kukkaro povessa, nimi oikein ovessa
Vapaana kulkea, sielun holviin palata

Aaa, itke vaan itkijänainen
Ei elo halvinkaan ole ilmainen
Itke vaan itkijänainen
Minä sinut kuulen kuten...
Aaa, itke vaan itkijänainen
Ei elo halvinkaan ole ilmainen
Itke vaan itkijänainen
Minä sinut kuulen kuten tuonilmainen