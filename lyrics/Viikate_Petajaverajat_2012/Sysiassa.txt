Kattotuoliin asti katselen
Kämmenet kylmät kastelen
Monokkeliin ennenkin on sahattu
Herrasmies liituraita ja hattu

Fortunan kuulia
Suopeiden naisten huulia
Rohkeata miestä onnetar kiittää
Sängyn päätyyn loven veitsellä niittää

On elämä puuttuvan kortin värinen
On elämä puuttuvan kortin värinen

Kotitalon kurkihirttä myöden pelasin
Sysiässä sielun kuvastin
Ellen näillä voittanut niin sitten hävisin
Nyt on Sysiässä, Sysiässä sielun kuvastin

Haavanlehdet työkseen vapisee
Loimen alta laasti varisee
Sokot vierivät kuin käärien sätkää
Rouvaseurueessa kaivataan jätkää

On elämä puuttuvan kortin värinen
On elämä puuttuvan kortin värinen

Kotitalon kurkihirttä myöden pelasin
Sysiässä sielun kuvastin
Ellen näillä voittanut niin sitten hävisin
Nyt on Sysiässä, Sysiässä sielun kuvastin

Kotitalon kurkihirttä myöden pelasin
Sysiässä sielun kuvastin
Ellen näillä voittanut niin sitten hävisin
Nyt on Sysiässä sielun kuvastin
Kotitalon kurkihirttä myöden pelasin
Sysiässä sielun kuvastin
Ellen näillä voittanut niin sitten hävisin
Nyt on Sysiässä
Sysiässä, nyt on Sysiässä, Sysiässä sielun kuvastin