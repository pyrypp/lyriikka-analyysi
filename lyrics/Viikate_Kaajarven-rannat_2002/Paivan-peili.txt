Uusi auer saa
Kaiken pysymään paikoillansa
Ken moista kaipaakaan
Mistä olla huolissansa

Tänä päivänä taidan keittää kahvia enemmän
Laitan pöytään valkean liinan ja hetken hengähdän
Tänä päivänä muistan katsoa peiliin hymyillen
Tänä päivänä muistan...

Mieltä ylentää
Pihakoivuin norjat rungot
Kuinka voisi hävittää
Männä päivän tummat tunnot

Vaan tänä päivänä aion keittää kahvia enemmän
Laitan pöytään valkean liinan ja hetken hengähdän
Tänä päivänä muistan katsoa peiliin hymyillen
Tänä päivänä muistan...

Huomispäivä jälleen on
Numeroltaan pariton
Hyvää ja parasta toivotaan
Etteivät kävisi peilit tummumaan

Joka toisena päivänä keitän kahvia enemmän
Laitan pöytään valkean liinan ja hetken hengähdän
Joka toisena päivänä katson peiliin hymyillen
Joka toisena päivänä jaksan, joka toisena en