Täällä ei nauraa saa asioille, joille muualla saa
Myös ikävät asiat visusti omana tietonaan
Töitä ja töitä ja kireitä vöitä ja pyhänä kerrasto puhtoinen
Täällä on huveina lepo ja liemi lämpöinen

Rannoilta Kaajärven kantaa
Laulu jos vain vois'

Pilvet ei täälläpäin alemmaksi pääse laskeutumaan
Mut´ ei tullut oo tarvetta katsetta maasta pois nostaakaan
Kiviä, kantoja, soisia rantoja, saappaat varsineen savessa
Vaan eipä leipä juoksekaan miesten maatessa

Rannoilta Kaajärven kantaa
Laulu jos vain vois'

Aika ajoin käy aatos yön helmoissa lentämään
Mistä löytyisi mies täältä poieksi lähtemään
Kun täällä ei nauraa saa asioille joille muualla saa
Ja tarkemmin silmäillen löydykään ei mitään naurettavaa

Rannoilta Kaajärven kantaa
Laulu jos vain vois'
Rannoilta Kaajärven kantaa
Laulu jos vain vois'