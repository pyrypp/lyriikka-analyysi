Yö, utuinen
Laskeutuu kaupungin ylle
Ja kietoo siniseen viittaan
Punatukkaisen haltiattaren
Ja ketun hänen kupeellaan
Ja viimeistä kierrostaan
Kolistelevan raitiovaunun
Himmein lyhdyin
Yö saattaa kotiovelleen
Kaksi juhlista palaavaa
Onnellista, vähän sammaltavaa
Ja puiston vanhat puut
Sitä kuuntelee
Olen pimeä, suloinen unohdus
Tyhjyyden täyttää vain rakkaus
Rakkaus
Kuuntele hiljaisuutta yön
Kuuntele hiljaisuutta yön