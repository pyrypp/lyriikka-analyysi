Sinä heräät, sisälläni raivoat
Haastat minut kamppailuun
Kysyt miksi, kysyt miten, missä, milloin
On syyttäminen sinun leipäpuu

Pudotat huuliltasi sanoja
Lauseesi ovat varsin raakoja
Saan niistä vatsanpuruja
Etoo ja oksettaa
Pudotat huuliltasi sanoja
Tavu tavulta alan päihtyä
Maistan alfan, omegan
Huimaa ja kuvottaa

Säästä sanasi
Säästä sanasi tuonnempaan
Säästä minua
En ole valmis kuulemaan

Pudotat huuliltasi sanoja
Virkkeitäsi on turha väistellä
Terävä miete tekee tuhoa
Viiltää ja ravistaa
Pudotat huuliltasi sanoja
Tappavia kuin tykinkuulat
Minä olen niiden maalina
Osuu ja upottaa

Säästä sanasi
Säästä sanasi tuonnempaan
Säästä minua
En ole valmis kuulemaan

Säästä sanasi
Säästä nuo sanat myöhempään
Säästä minua
En ole valmis kuulemaan

Kuule kun huokaan - säästä minua!
Kuule kun pyydän - säästä minua!
Kuule kun vaadin - säästä minua!
Kuule kun murrun - säästä minua!