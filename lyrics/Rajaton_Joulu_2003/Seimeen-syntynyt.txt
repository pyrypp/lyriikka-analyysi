Kruunun ja valtikan laskenut
Hän oli isänsä jalkojen juureen
Aurinkosalista astunut
Ja saapunut pimeään suureen
Yö oli, aika ja ihminen
Raskasta nukkui unta, unta
Unohtunutko ikuinen
Oli Jumalan valtakunta
Öljylamppunen lepattain
Levitti talliin valonsa niukan
Vuoteen pohjalla oljet vain
Soi lapselle hellyyttä hiukan
Yö oli, neitsyt ja emonen
Poikansa valvoi unta, unta
Syntynyt seimeen ikuinen
Oli Jumalan valtakunta