Kuka oli hyvä mies?
Ketä autuaana pidettiin?
Se en ollut minä, en
Pukeuduin vain sen vaatteisiin
Meitä oli kuin tähtiä taivaan
Meitä Taivaan lapsia
Jotka Jumala vihassaan
Pudotti poveen maan - ja alemmas
Siellä elimme hammasta purren
Ilman valoa
Kunnes sanansaattaja
Toi viestin maan kamaralta
Hän kertoi: "Nyt on Jumala luonnut
Maan päälle olennon
Kaikkein kauneimman
Viattomimman."
Vielä Taivaan väkeä suunnaton häpeä syö!
Nyt lienee aika siis nähdä
Mistä tehty on tuo olento
Paratiisin iloihin
Se lienee kyllästynyt jo
Katsotaan, miten hyvä on mies tuo
Miten nainen on viaton
Pian olento alaston
Häpeää itseään vaatteittensa sisällä
Pian ihminen ei tiedä mikä on oikein
Mikä on väärin ja mikä vain on!