Kohmeisia taloja
Jäisiä, pimeitä ikkunoita
Uurteisia kasvoja
Ihmiset kuin rumia patsaita
Vaihdan asentoa
Kylkesi on kylmä kuin maailma
Enää ei naureta
Olemme totisia ihmisen lapsia
Olen kadottanut
Sieluni jonnekin, josta ei kukaan
Sitä löytää voi
Se haudattuna on meren mutaan
Papit minut puhuvat pyörryksiin
Virkamiehet painavat paperiin
Pankkiirit sulkevat holveihin
Kauppiaat käärivät minut pakettiin
Sinä sanot: "Kun jaksaa nauraa
Kaikki muuttuu paremmaksi
Saduissa kaikki elävät
Onnellisina elämänsä loppuun asti."
Tämä ei ole satua
Ei tule päivää onnellista
Silmänkantamattomiin meren mutaa
Samanlaista