Mies rakastui, lankesi naiseen
Rakastui Jumalan kaltaiseen
Ja mieheen moiseen, vaivalloiseen
Rakastui nainen, poloiseen
Eikä tästä karusta elämästä
Mitään saanut, Taivaan Isästä
Apua anoi, vaan minkä mahtoi
Jumala sanoi mitä tahtoi:
"Lohtua saat sitten vasta
Kun selviydyt ensin Saatanasta!"
Ota tästä, maista
Kielletyn puun jumalaista
Hedelmää, se vie sut vaan onnelaan
Jos maistat hedelmää tämän puun
Niin et tahdo enää maistaa hedelmiä muista
Paratiisin puista
Nukkuvan naisensa luomien alle
Mies tahtoi, mutta taivasalle
Joutui, siellä Piru lymyää
Heikolle hymyää, valittavalle
Se tarjoaa käärmeisen vuoteen
Käteen lykkää tuiman tuopin
Tuonelan vettä, matoista mettä, sen
Tarjoaa Piru ja toteaa että:#
"Selkäranka uroossa maatuu
Kaadut kuten mies kaatuu!"