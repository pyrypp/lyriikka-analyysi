Luonnonvoimia vastaan kamppaillen
Valtakuntamme on rakennettu
Hikihelmillä pää sydän pamppaillen
Nyrkkisääntöä on sovellettu
Suksimetsässä täällä on horjuttu
Puukko kourassa muutamat kerrat
Niinpä vain joka kerta on torjuttu
Täältä hurrit ja ryssät ja herrat
Mutta aina ne iskevät uudestaan
Aina rahvaan on käytävä puolustamaan
Sillä Suomi on liian pieni kansa
Kunnolla pärjätäkseen
Omilla taistelutantereillansa
Omille herroilleen
Vihdoin kun päässeet on esinaisiksi
Nämä yhdet ne hurjat on vasta
Kun ei kansasta oo alamaisiksi
Ne tilataan Somaliasta
Meillä puutetta on siitä laulusta
Joka voimalla muureja särki
Liian monta on valkoista kaulusta
Turhan harvassa hauis ja järki
Tämä rahvas kun kuulu on ryhdistään
Kun ei pysty se voimia yhdistään
Sillä Suomi on liian pieni kansa
Kunnolla pärjätäkseen
Hiekalla oman areenansa
Omille herroilleen
Piispa vieras on hengiltä lahdattu
Senhän muinoin jo hoiteli Lalli
Vainolaiset on metsistä jahdattu
Ehkä vieläkin jatkuu se ralli
Vainolaiset on Suomesta saateltu
Hurrit länteen ja iivanat ittään
Mutta homma on huonosti aateltu
Koska herroille emme voi mittään
Kato herra jos tehdään rengistä
Eipä piittaa se vanhasta jengistä
Siksi Suomi on liian pieni kansa
Kunnolla pärjätäkseen
Omassa paraatilajissansa
Omille herroilleen