Tää mustelmako, en mä tiedä mist se tuli
Vaik se oikeesti oli yks hoitsu
En oo varma saiks se jotain kicksei ku se änkes samaan wc-koppiin
Huusin häivy niin se sekotti mun naamaan moppiin
Otti letistä kii, iski maahan päätä
Eiks se äijä tajuu kuinka se teki kipeetä
Kun mä pääsin pystyyn, nostin housut ylös
Huone taaskin tyhjä, kävin
Takas ikkunalle kattelemaan säätä
Se on jo pari kuukautta etsiny keinoo tai loitsuu
Jolla vois vastustaa väkivaltasta hoitsuu
Ja miettiny pakokeinoo aikuisten maailmassa
Lasten vankilassa sitä ei oo olemassa
Päiväst toiseen loputtomii käytävii kulkee
Ja hoitsut sille lisää lääkkeitä tunkee
Ei muuten mut se ei tajuu täst elämäst mitään
Kukaan ei oo pysähtyny sen vuoks hetkekskään
Koska toivo on jo menny, se on jo kakstoista
Ei siitä voi tulla mitään erikoista
Ei sen vanhemmat sitä hoitanu ei sitä muutkaan kyl tee
Ei kai muutakaan vaihtoehtoa ku se huoneeseensa sulkee
Ohan sillä siellä julisteit ja lehtiä
Parempi seki ku sen antaa kadul vetelehtiä
Se on yhden huoneen vanki, se ehkä pahalt tuntu
Mut oikee annostus auttaa sitä turtuu
Tiedän paljon vastapäisen talon ihmisistä
Katon niitä kaiket päivät verhojen välistä
Tääl ei tapahdu mitään, mulla ei oo täällä ketään
Mä en tajuu miks mua vielä pidetään
Niinkuin oisin tehnyt jotain pahaa, ainoo rikos oli
Et mun mutsii ohjaa kuningas alkoholi
Faija kuoli ennenkuin mä edes muistan sitä
Nyt oon paikassa jossa nää tyypit ei välitä
Ne tunkee lääkkeitä jos pidän meteliä
Nää kaikki lapset tässä laitoksessa on veteliä
Katon maisemaa ja mietin miks oon täällä paikkaan
Mun sisko sano ettei tää oo oikeesti mun paikka
Oon kuullu mitä kaikkee ihmiset voi tehdä
Kuinka mä oon poikkeus, ainoo oikeuteni on nähdä
Vastapäisen talon elämää, mä jään paljosta paitsi
Ja taas lääkkeitä ne levottomuuteen havaitsi
Lapsen eristys saa kestää maksimissaan kaks päivää
Mut mä kerron miten lakia voi kiertää
Vierihoidoks sanotaan, ovi auki käytävään
Jos lapsi astuu ulos se takas viedään
Ja mä tiedän et siit saa myös lisää palkkaa
Ku huostaanottaja 24/7 lasta auttaa
Ylimääränen annos psyykelääkkeitä
Voit olla saletti ettei se potki tai tavaroita heitä
Kasvatetaan enkeleitä ongelmalapsista
Ei puhuta siitä valkotakkinatsista
Joiden tekemiset näet lasten katseista
Sideharsoon käärityistä ranteista
Näkymättömistä vanteista jotka päätä kiristää
Lääkkeet kertoo millon väsyttää ja millon piristää
Setä antaa tabun, salettiin saat unta
Näin kasvatetaan uusi uljas yhteiskunta
Taas pikku prinsessa istuu ikkunassa, aikuisten rakentamassa vankilassa
Suu pysyy kii, silti apuu huutamassa, ilman rakkautta se istuu ikkunassa
Taas pikku prinsessa istuu ikkunassa, kohta kaksi kuukautta lääkehumalassa
Avuttomalle elämä on paskaa, ilman rakkautta se istuu ikkunassa