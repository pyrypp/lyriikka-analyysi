Olet minulle kevään kukkien tuoksu
Olet virtaavan puron iloinen juoksu
Olet laineiden liplatus rauhallinen
Olet elämän laulu
Olet minulle aamun kultainen koitto
Olet huokaavan metsän sellojen soitto
Olet kuiskiva tuuli ja sointuja sen
Olet elämän laulu
Olet runo, jota koskaan en valmiiksi saa
Olet kaikki, olet vesi, taivas ja maa
Olet sana, jota vielä edes ymmärrä en
Olet kaikki, olet lahja rakkauden
Olet minulle illan purppura rusko
Olet turvan tunne, toivo ja usko
Olet siintävä taivas ja vihreä maa
Olet elämän laulu
Olet minulle toiveen usvainen saari
Olet tihkuvan sateen kirjava kaari
Olet hän, joka sieluni sointuina soi
Olet elämän laulu
Olet runo, jota koskaan en valmiiksi saa
Olet kaikki, olet vesi, taivas ja maa
Olet sana, jota vielä edes ymmärrä en
Olet kaikki, olet lahja rakkauden
Olet minulle päivän uinuva hetki
Olet kauneimman haaveen toivioretki
Olet täyttymys, josta vain haaveilla voin
Olet elämän laulu