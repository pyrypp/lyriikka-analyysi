Spektistanin eduskunnan istunnossa tänä päivänä
On hallitus puheenjohtajansa kautta antanut eduskunnan käsiteltäväksi kerrakseen loistavan ehdotuksen
Sillä valtiomuotomme on nykyisiin oloihin täysin soveltumaton
Ja vaatii totaalisen kuohinnan
Eduskunta onkin välittömästi julistanut Spektistanin diktaattorimies Spektin korkeimman valtiovallan yksinhaltijaksi ja itsevaltiaaksi, sekä sittemmin hajottanut maan hallituksen ja lakkauttanut itsensä
Tästä eteenpäin Spektistanin valtiomuoto on oleva ehdottoman fasistinen kansandiktatuuri
Vuosisataisen vapauden kaipuumme on nyt toteuduttava
Kansakuntamme on sulkeutuva imperialistisilta naapurivalloilta saadakseen maamme valtiollisen itsenäisyyden tunnustetuksi
Tämä on erityisesti nykyhetkellä välttämätöntä, kun maamme avoimuudesta aiheutunut vakava ahdinko, puute ja työttömyys
Pakottavat diktaattorimies Spektin katkaisemaan kaikki diplomaattisuhteet ulkovaltojen kanssa
Sillä niiden yritys tuoda maahamme elintarpeita, sekä teollisuutta varten muka välttämättömiä tavaroita on johtanut uhkaavaan nälänhätään ja teollisuuden täydelliseen pysähtymiseen
Isänmaallinen velvollisuutemme on ponnistaa kaikki voimamme kansakunnan yhteisen päämäärän saavuttamiseksi, sillä tärkeämpää ja ratkaisevampaa aikaa ei tähän asti ole Spektistanin kansan merkityksettömässä elämässä ollut
Tätä tukeakseen on rakastettu ja urhoollinen johtajamme Spekti
Julkaissut uuden kansallislaulumme, Rakas Spektistan