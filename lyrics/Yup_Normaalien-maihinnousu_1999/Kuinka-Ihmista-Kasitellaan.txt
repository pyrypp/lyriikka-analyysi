Jossain tuolla käsityskykymme tavoittamattomissa
Muutama boojumi
Pelasi kasinohuoneessa
Peliä, josta piti pysyä erossa
Otettiin outoja kohteita, onnettarena toimi sattuma
Niitä laiteltiin
Eri leireihin ja laitteisiin
Ja töykittiin sinne tänne. Sitten observoitiin
Eteerisiä öljyjä hierottiin kehoonsa, kanniskeltiin
Kulkueissa
Sankaria rakastettua. Sitten
Valtikka käteen, viitta ylle, kuukävelylle
Nyt istu ja jää katselemaan
Saat tietää tään, kuinka ihmistä käsitellään
Kuunnellaan huikeaa huutoa sen
Näin todeten:
Ei epäilystäkään
Se on ihminen
Ryöpätään, ruopataan, elävältä kuopataan, esiin taas kaivetaan
Ja hukutetaan
Kölin ali kiskotaan, rintamalle
Luotisateeseen, mantteli ylle, yöastia alle
Nyt istu ja jää katselemaan
Saat tietää tään, kuinka ihmistä käsitellään
Kuunnellaan heikkoa huutoa sen
Näin todeten:
Ei epäilystäkään
Se on ihminen
Vaan parhaimmatkin pelit päätöksen saa
Suurboojumi
Kuritonta sakkiaan hivuttaa
Pelaajat pakenee paksuun ilmaan
Ihminen jää
Johonkin niin kutsuttuun
"maailmaan"