Mistä viikatemies kerrostalomme ties'
Sitä tuskinpa selville saan
Sen isän hengen vei ensin
Sitten kadulle lensin
Minäkin kiiruhdin ikkunaan:
Samassa satamaan laivat uivat
- niissä ne normaalit saapuivat
Ja valokiilat autoissaan
Kävivät katuja lakaisemaan
Kun vieras mies tuli taloon
Jouduin outoon valoon
Sillä hän oli normaalien pää
Vierailla voimilla kai
Kaikki valtaansa sai -
Nyt kukaan muuta ei kuule, ei nää
Niin nousi äitikin niiden paattiin
Minä ja arkku mentiin saattiin
Ei enää kotiinsa kaivannut hän
Kun löysi normaaleista ystävän
Isä, kunpa voisitkin elää vielä
Mietin usein, kuinkahan
Teille siellä
Kuolleiden maassa käy:
Ikuisen unenko sait
Vai vallitsevatko normaalien lait?
Pahoin paukkuvat ukset
Kun puhdistukset
Riehuu öisin, kun liikkua ei saa
Se mikä viime viikolla
Saattoi normaalia olla
Nyt on kuolemaakin pahempaa
Niin uusi valta uudet lait laatii
Ja meidät mukautumaan vaatii
Ne laittaa normaalien merkit hihaan
Ja tulee melskaamaan meidän pihaan
Normaalien joukossa
Normaalina olossa
Elo on unelma loputon
Sillonhan tätä voi sietää
Mutta mistäpä tietää
Mikä huomenna normaalia on?
Kun suuri johtaja keksi
Että punaiseksi
Värjättävä on kansalta päät
Päätin: nyt minä menen
Ehkä soutuveneen kaukaisella ulapalla näät...
Te voitte tuttuun tapaanne jatkaa
Minä minne tahansa teen matkaa
Minne ei normaalien solvaukset soi
Missä epänormaali olla voi
Minne ei normaalien solvaukset soi
Missä epänormaali olla voi
Isä, kunpa voisitkin elää vielä
Mietin usein, kuinkahan
Teille siellä
Kuolleiden maassa käy:
Ikuisen unenko sait
Vai vallitsevatko normaalien lait?