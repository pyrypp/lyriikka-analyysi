Jostain me siunaannuttiin siihen maisemaan
Täyttymystä etsittiin. Pantiin haisemaan
Meitä putoili puista ja luolien suista
Me nousimme
Aloimme kinua:
"Viihdyttäkää minua!
Olen ihmisen poika, ja sen suomin valtuuksin
Vaadin nyt
Kaikki ne nautinnot
Jotka on maailma synnyttänyt
Olen niin nälkäinen, että voisin syödä vaikka hevoisen
Luineen ja nahkoineen
Siispä niin teen
Ja janooni ikuiseen
Tuosta noin vois
Juoda järven tai parikin pois"
Voi, jos voisin tyytyä vain pienenpieneen taivaan palaseen
Jonka naulita vois siihen aloilleen
Vaan en tule kylläiseksi koskaan
Riuhtoo perään roskan ihminen
Olen säkki pohjaton, kunnes mut umpeen solmitaan
Ja Tuonen virtaan lasketaan
Jälkeen sen oon levollinen
Pyydä enää mitään en
Oon levollinen
Pyydä enää mitään en
Oon levollinen
Vaan siihen asti vaadin:
"Kaatakaa sisääni lisää, jatkuvasti"
Ja se syy, joka eilen sai
Mielen ja sydämen suunniltaan
Tänään on tuhkaa maan
Kun sisin muuta käy huutamaan
Olen Carlos ja Bader ja Meinhof
Ja nyt kaappaan maailman
Ja lunnaiksi kelpuutan
Ehkä jonkun mukavan lähiplaneetan?
Tai mietinkin, miksi
Vain kaikki on kylliksi?
Voi, jos voisin tyytyä vain pienenpieneen taivaan palaseen
Jonka naulita vois siihen aloilleen
Vaan en tule kylläiseksi koskaan
Riuhtoo perään roskan ihminen
Olen säkki pohjaton, kunnes mut umpeen solmitaan
Ja Tuonen virtaan lasketaan
Jälkeen sen oon levollinen
Pyydä enää mitään en
Oon levollinen
Pyydä enää mitään en
Oon levollinen
Vaan siihen asti vaadin:
"Kaatakaa sisääni lisää, jatkuvasti"
Kaikkeuden taloudenhoitaja torkkui lyhyen hetken vaan
Ja havahtui nähdäkseen
Kaaoksen kaikilla tiluksillaan
Kummasteli: "Mistä saattoi ilmaantua noin kovin äkkiä
Noin monta biljoonaa
Loppumatonta
Pohjatonta säkkiä?"
Oon levollinen
Pyydä enää mitään en
Oon levollinen
Pyydä enää mitään en
Oon levollinen
Vaan siihen asti vaadin:
"Kaatakaa sisääni lisää, jatkuvasti"