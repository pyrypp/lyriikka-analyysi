Nyt joka ikisenä aamuna piru pääsi päällä tasapainoilee
Räntäsateessa pururadalla niskavilloissa tempoilee
Ja nuoruus menee
Vanhuus tulee
Kauas kaikki muu karata saa
Vaan joka talvi, kevät, kesä, syys
Palaa syyllisyys
Joka talvi, kevät, kesä, syys
Palaa syyllisyys
Ja pyytää syyllisyys:
"Tule tänne synnin suden luo
Syyllisyyden musta malja juo."
"Ei, en tule, pahasta puhdas oon!"
"Siispä puhallan ja puhkun itsetuntosi kumoon."
Tarhan pihamaalla pienokainen
Kovin viaton
Räkänokkainen
Kiikkuu
Eikä aavistaa saata
Kuinka suuri voima liikkuu
Nurkan takaa sinua tarkkailee tuo
Ja mustaa maalia juo
Se tulee tuttavaksi tänään
Et toisin päättää vois
Se päättää, milloin tulee
Eikä lähde pois
Nurkkiin nukkumaan kipuaa
Mustaa maalipurkkia kuljettaa
Ja juuri kun kaikki oli, kuten pitikin olla
Se suhersi seinään: Mitäpä nolla?
Nyt joka ikisenä aamuna piru pääsi päällä tasapainoilee
Räntäsateessa pururadalla niskavilloissa tempoilee
Ja nuoruus menee
Vanhuus tulee
Kauas kaikki muu karata saa
Vaan joka talvi, kevät, kesä, syys
Palaa syyllisyys
Joka talvi, kevät, kesä, syys
Palaa syyllisyys
Joka talvi, kevät, kesä, syys
Pyytää syyllisyys:
"Tule tänne synnin suden luo
Syyllisyyden musta malja juo."
"Ei, en tule, pahasta puhdas oon!"
"Siispä puhallan ja puhkun itsetuntosi kumoon."
Sillä syyllisyys kuuliaista rakastaa
Se voimaa vammoistamme ammentaa
Pian niistä pesää rakentaa
Viereen tuvan
Valmistuvan jo näen
Huoneet vierasväen
Kunnes tuikkaat talonsa alle tulen hyvän
Sen huomaat hämmentyvän
Nyt joka ikisenä aamuna piru pihalla vihaansa viuhtoo vaan
Räntäsateessa, pää kohmeessa kauhoo lunta ikkunaan
Tulkoot irveet, pilkkakirveet
Haavaa ei ne tehdä voi
Kun vaikeroi viluissaan syyllisyys
Ja varjoissa vaanii
Siellä sinua se osoittaa
Vaan kulkee karavaani
Tavoittamattomiin taivaltaa
Jää hyvästi, syyllisyys