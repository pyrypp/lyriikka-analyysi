Myökki - pyökki - metsän väen metelöinti huumaa pään
Punahilkka kantaa raakaa sudenlihaa myssyssään
Hän kiirehtii mökille mäen:
On orgiat, arvatenkin
Joissa pullon henki on taas
Satuväen renki
Tuhkimo ei tahdo liata lasisia kenkiään;
Mudassa kiitää kolmikko, kun äänekkäästi äidillään
Ratsastaa, nivusissaan loinen:
Hoppu on melkoinen!
Siis pidä tiukasti kiinni
Peukaloinen!
Elämä on rasvainen tiistai
Hillittömyyden hurmio heidät sai
Valitse vapaasti, joko - tai:
Unohdus vai
Rasvainen tiistai
Satumetsän auringon alla vain hullut töitä tekevät
Terassi "Tammipuussa" hikoilevat veikot etevät
Baarissa huolimaton kääpiö fondue-pataan uppoaa
Kun Pikku Prinssi retuuttaa toista kruunupäätä kirnun taa
Niin Nukkumatti ylleen heittää unihiekan häivän
Ja huomenna on taas uusi
Samanlainen päivä
Elämä on rasvainen tiistai
Hillittömyyden hurmio heidät sai
Valitse vapaasti, joko - tai:
Unohdus vai
Rasvainen tiistai
Ikuinen rasvainen tiistai?
Hillittömyyden hurmio heidät sai
Rasvainen tiistai