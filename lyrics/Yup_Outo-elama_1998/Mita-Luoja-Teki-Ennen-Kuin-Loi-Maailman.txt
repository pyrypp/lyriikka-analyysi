Aivan kaiken alussa
Alkuhämärän valossa
Ei nähty paljoakaan
Kiertävillä kivillään
Varjopari pimeään
Vaiti katosi vaan
Toisilla eessään taljoja
Taljoilla puisia maljoja
Maljoissa mitä niissä?
Kysymys kuuluu siis:
Mitä luoja teki ennenkuin loi maailman?
Sanoi: "Lucifer, kuoma, 'maapalloa' katsohan
Olen muovaillut nyt tällaista ja suunnitellut niin
Että pian törmäiltäisiin tuolla meidän kaltaisiin
Ylleen taivaankatot, alleen matot maatilkuista teen
Annan aiheet elon iloon, lääkkeet sielun murheeseen..."
Niin soljui suunnitelmat kunnes vaivihkaa vaan
Muuttuivat sorinaksi kaikkeuden kohinaan
Lucifer katsoi maata
Sanoi: "Ehket edes sinä saata
Ohjailla kaikkea sitä
Mutta älä masennu
Ajatus oli hyvä
Mitä?
Älä sure sitä
Moni meistä pitää
Yhtä päätä mutta montaa mieltä
Anna lapsesi mennä
Päästä pallosi kellumaan galaksiin sieltä
Avaruuden aallokkoon
Se mennä saakoon"
Mitä Luoja teki ennekuin loi maailman?
Kuuli porstuasta isoisän hiljaa huokaavan:
"Luoja poukkoilee vaan sinne tänne, ei kiinnostu mistään
Mahtaakohan aikaan saada koskaan mitään hyödyllistä?
Sitten mutisi taata:
"Ehket edes sinä saata
Ohjailla kaikkea sitä
Mutta älä masennu
Ajatus oli hyvä
Mitä?
Älä sure sitä
Moni meistä pitää
Yhtä päätä mutta montaa mieltä
Anna lapsesi mennä
Päästä pallosi kellumaan galaksiin sieltä
Älä sure sitä
Moni meistä pitää
Yhtä päätä mutta montaa mieltä
Anna lapsesi mennä
Päästä pallosi kellumaan galaksiin, kauas pois..."