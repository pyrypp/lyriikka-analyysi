Kuka kertoisi minulle
Miksi valkeat perhoset
Kukittavat yön sametti-ihon
Kuka kertoisi minulle
Kun ihmiset tulevat, mykät ja vieraat
Ja heillä on lumiset panssarikasvot
Niin lumiset kasvot ja täytetyn linnun silmät
Kuka kertoisi minulle
Miksi aamulla ruohossa
Alkavat rastaat salaisen leikin
Kuka kertoisi minulle
Kun porteilla seisovat mustat sotilaat
Heillä on käsissään kuihtuneet ruusut
Niin kuihtuneet ruusut ja taittuneet ruskoviljat
Kuka kertoisi minulle
Hiljaa auringon varjossa
Miten voisin riisua sydämeni
Kuka kertoisi minulle
Jos tulisit luokseni niittyjen poikki
Jos tulisit lähelle varovasti
Niin varovasti ja avaisit sydämen vaatteet