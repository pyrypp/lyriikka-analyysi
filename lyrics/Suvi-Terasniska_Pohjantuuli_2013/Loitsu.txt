Kuuntele vieras, kun loitsuni helää
Lintujen laulussa taikani kuulet
En ilman rakkautta tahtoisi elää
Toteuta toiveeni, kuiskivat tuulet
Vie sydän janoinen suolle ja sumuun
Kostuta, kastele virrassa minut
Eksytä estoni ukkosen kumuun
Loitsuilla lempeillä viettelen sinut
Kietoudu minuun ja viettejä villinä seuraa
Niin kuin vain valppaana vasa valkeaa peuraa
Anna sun halusi hallita, heittäydy mereen
Sekoita sielumme meidän, tule mun vereen
Kiepu kuin tuuli ja raasta mun rintaa
Pyöritä, niin etten suuntia muista
Kielellä kiusaille pehmeää pintaa
Rakasta rajusti, radalta suista
Kuuntele vieras, kun loitsuni helää
Lintujen laulussa taikani kuulet
En ilman rakkautta tahtoisi elää
Tarvitsen enemmän kuin edes luulet
Kietoudu minuun ja viettejä villinä seuraa
Niin kuin vain valppaana vasa valkeaa peuraa
Anna sun halusi hallita, heittäydy mereen
Sekoita sielumme meidän, tule mun vereen
Hunajaa huokukoon huulesi, rakkaani milloin luokseni tuut
Ketunleiviltä kirpeiltä silloin maistuvat muiden suut
Kietoudu minuun ja viettejä villinä seuraa...