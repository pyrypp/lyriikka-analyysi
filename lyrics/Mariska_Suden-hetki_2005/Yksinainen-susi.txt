Raotan silmiä ja vilkaisen mun kelloo
Käännän päätä vasemmalle, sisälläni velloo
Kuka toi on joka sängylläni makaa?
Ryömin ulos oho, olo ei oo vakaa
Kaiken jakaa se ken pokaa, hapuilen kohti vessaa
Tästä taaskin uuden puheen aiheen ne saa
Katon pelistä, poskellani meikit
Muistelen eilistä, känniset esileikit
Otan tulikuuman suihkun vesi likani saa niellä
Oonpa taas mogannut sitä mä en kiellä
Hiellä päällystettyy ruumistani hankaan
Mutta haju pysyy iholla se pinttyy selkä rankaan
Mene pois, juokse lujaa
Älä jää tähän pimeään loukkoon
Lähde vaan, ei tarvii selitellä
Sä kuulut noiden toisten joukkoon
Heräät
Poltat savukkeen se hengen salpaa
Raavit mahaa, mietin: "vittu miten halpaa on tulla kotiini ja rakastaa vain hetken"
Vartalon visusti mun pyyhkeeseeni kätken
Oon yksinäisempi kuin susi ilman laumaa
Ei tolla vieraalla ois ollut muuten saumaa
Katseet laahustavat katon kautta nurkkaan
Mä salaa kulman alta kasvojasi kurkkaan
Enkä osaa yhdistää niihin oikeeta nimee
Huone tunkkanen ja helvetin pimee
En osaa yhdistää niihin ees nimee
Huone tunkkanen ja helvetin pimee
Mene pois, juokse lujaa
Älä jää tähän pimeään loukkoon
Lähde vaan, ei tarvii selitellä
Sä kuulut noiden toisten joukkoon
Mä etin kaikkialta, ei ois edes pakko
Mielummin olen yksinäinen susi ja erakko
Kuin kerjäläinen hyväksyntää anomassa
Tässä talossa on toinen mutta silti oon omassa seurassa
En pyytänyt, en kehottanut
Jälkeenpäin ajatellen parempi etten ois ottanut mukaan
Mut ei se haittaa, kaltaisiis oon nähnyt monta
Yksi naama lisää ei tee musta onnetonta
Mun elämä on valomerkkiin asti juopumista
Ja seuraavan aamun häpeää, vieraasta luopumista
Viivyt päivän taikka vuoden, aivan sama
Sä oot mun, mä oon sun kertakäyttö kama
Mä en itke perääsi kun sä meet
Jos huomaat poskellani kyyneleet
Ne on siks' ettet poikennut toisista
Sisältä tyhjistä päältä suloisista
Huuhdon huikalla makusi suustani
Kerron ulvoen kuulle kaipuustani
Kusen illalla viemäriin muistoni susta
Ja jatkan mihin eilen jäin
Mene pois, juokse lujaa
Älä jää tähän pimeään loukkoon
Lähde vaan, ei tarvii selitellä
Sä kuulut noiden toisten joukkoon