Veden pinta lähestyy
Liikun tuhat kilometriä tunnissa itään
Aurinko laskee takanani ja laskee nousevan meren taa
Polttoainetta on jäljellä vajaan tunnin matkalle
Allani on pelkkää vettä
Rantauduimme vedestä, laskeuduimme puusta
Kävelimme, juoksimme, ratsastimme, lensimme
Nyt ensimmäistä kertaa elämässäni en yritä ohjata liikettäni
Katson ylitse mittareiden, ylitse lukemien, ylitse ohjainten
Tallennan tämän viestin muistoksi
Ihmiselämästä muistuttavaksi katoavaksi radioaalloksi
Viimeisenä maan päällä
Viimeisenä sen yläpuolella
Viimeisenä tallenteena
S.O.S
Salatkaa oma sijaintinne
S.O.S
Salatkaa oma sijaintinne