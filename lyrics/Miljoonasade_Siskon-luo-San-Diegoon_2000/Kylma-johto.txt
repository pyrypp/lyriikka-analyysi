Kylmä johto jättää maantien
Yli metsän puikahtaa
Törmää tupaan punamullan väriseen
Läpi lautaseinän luikahtaa
Ja päätyy pistorasiaan
Kovin kolhiintuneeseen ja likaiseen
Tästä eteenpäin on sähkö
Enemmän kuin fysiikkaa
Valo, lämpö elämäksi sekoittuu,,
Mutta tämä talo tänään
Varistaa vain nurkkiaan
Perhe pikitielle lähti
Orvoksi jäi porraspuu
Kylmä johto
Kissa yksin aitan alla kyttää rottaa nälissään
Kylmä johto
Isäntä vei lämmön, perheen, kamppeet, koiran mennessään
Kansa, joka kaatuu lauantaisin lottokuponkiin
Valuu kaupunkiin
Se valuu kaupunkiin
Kylmä johto
Kylän yllä jäätyy puihin huurteisiin
Pizzalähiössä tänään
Pikku perhe asustaa
Kerrostalo sille tarjoo lämpöään
Isä, äiti eksyy markettiin
Ja lapset kiekkotreeneihin
Halli hautausmaalla potee piikkiään
Pörssin väkipyörä sängyn
Alla öisin narahtaa
Tietoyhteiskunta uneen valaistuu
Se ei kysy, eikä vastaa
Se vain pyytää tulemaan
Ja kun käsky käy niin kansa
Areenoille kokoontuu