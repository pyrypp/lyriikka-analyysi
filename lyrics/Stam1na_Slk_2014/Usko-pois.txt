Ennustaja korisi kurkustaan oktaaviääniä
Lotusasennossa vaunuletkan häntäpäässä
Pojan lakissa seteli hikisessä kädessä
Toisen viivoista povattiin eräpäivämääriä

"Tuo kolmisilmäinen kummajainen näkee
Kai enemmän kuin monet ikänään!"
Rukoillut oli poika kauan tapaavansa taikurin
Loihtimaan tulevaisuuskuviinsa raamit ja ryhdin
Uskon, tahdon tai kurin

Usko pois
Nait neidon rautahäistä meen takuuseen
Usko pois
Kesähautajaisissas vain horrokseen
Usko pois
Vain syntyäkses sydäntalveen uudelleen
Usko pois
Rakkauden rikkauksistas jalostat
Usko pois
Kuorit timantin Feenixin munasta
Usko pois
Seppelees punoo kuolema sulistaan

Niin poika kumarsi hypäten keinuvasta kärrystä
Vain itseään toteuttavan Ennustajan kyydistä
Huojuva letka loittoni soiden taa
Myös pojasta pakeni kauas nuoruus
Kapinan, kipinän vaihtuen vapinaan
Kunnes vanhana miehenä itse ennusti
Hän tulisi kaipaamaan lapsenuskoaan
Sängynlaidallaan

Usko pois
Kuka tahansa poika halutessaan on
Usko pois
Rautasorkka kuolematon
Usko pois
Tarinaltaan ajaton usko
Ennustus, pois kutsumus
Tanssi ja laula vaikka vain korvasi sois
Itseesi luota vaikkei järki sitä sois
Vaikkei sitä järkesi sois
Älä pelkää, usko pois