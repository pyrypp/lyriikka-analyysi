Se oli kuin noituutta
Ei kyetty käsittämään
Kuinka suurmiehiäkin Gleb
Ivallaan sai itkemään
Mursi muutamalla sanalla;
Lause tai kaksi
Häntä alettiin kutsua teurastajaksi
Koko kylä oli kovin uninen
Vain valossa alkavan aamun
Vielä saunottiin juhlatalossa
Oli suureen ääneen maailmalta melskaamaan
Ylpistyneet herrat tulleet lapsuusmaisemaan
Gleb tietää tulokkaista, lähtöä tekee
Vetää niskaan pitkän viitan, viestiintuojiin
Vilkaisee
Hölmöt soittakoot suitaan
Hölmöilkööt vaan
Pian tulee teurastaja
Tulee teurastamaan
Nolaamaan kysymyksillään
Ja jo koht'sillään teurastaa
Ja teurastaa kuin sian!
"Epämukavaa?
Sepä mukavaa!"
Löylyssä niille, jotka ei osaa elää
Naurettiin
Kaukaa tuodut hienot juomat
Kiuasvesiksi viskottiin
Gleb ovella lakkia riisuu, paljastaa pään
Koputtaa ja koko kylä pitää henkeään
"Kylpyvieraitako?
Katsotaanpas!", huudetaan
"Herrat, en käy kylpemään nyt
Asiani vie hetken vaan"
Oli hetken hiljaista ja kun poistuessaan
Kahdet kasvot kalvenneet nous saunan ikkunaan
Katsomaan tuon tumman hahmon perään vaiti, niin
Taas teurastajan teurastaneen tiedettiin
Hölmöt soittakoot suitaan
Hölmöilkööt vaan
Pian tulee teurastaja
Tulee teurastamaan
Nolaamaan kysymyksillään
Ja jo koht'sillään teurastaa
Ja teurastaa kuin sian!
Gleb on julma mies
Mutta kuitenkin nöyrä:
Miettii usein, että varmasti
Joku toinen julmuri jossain
Teurastaa vielä
Häntäkin etevämmin