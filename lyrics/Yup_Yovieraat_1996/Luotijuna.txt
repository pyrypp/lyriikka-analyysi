Suurvaltio rei'ittää lippusi sarvillaan
Kerskuu valloituksillaan ja arvillaan
Hänelle on ensimmäisessä luokassa häkki
Jossa nukkuu päänsä alla synnin musta säkki
Hän on kuten juopot ovat yleensäkin, joskaan
Jorinansa ei ota loppuakseen koskaan
Ruotsi ja Ruanda lyövät näön pois siltä
Jonka korttipeli ei tunnu rehdiltä peliltä:
"Silmä silmästä, hammas hampaasta, niin se on!"
Pian koko vaunullinen, sokea ja hampaaton
Imee pilleillä velliä kasvoillaan häpeän puna:
On miehet hiljaisia, vaan äänekäs luotijuna
Yötä päivää, väsymättä, kuin riivattuna
Kulkee luotijuna
Yötä päivää, väsymättä, kuin riivattuna
Kulkee luotijuna
Silmänkantamattomiin vain radan jälkeen rataa
Sadetta toivoville luotikuuroja sataa
Kun voipuneille viime voiteluja annetaan
Ja pikkuvaltioita jostain esiin kannetaan:
Ne hierovat silmiään elämänsä aamuna
Ja vuosituhansiin vajoaa luotijuna
Yötä päivää, väsymättä, kuin riivattuna
Kulkee luotijuna
Yötä päivää, väsymättä, kuin riivattuna
Kulkee luotijuna
Yötä päivää, väsymättä, kuin riivattuna
Luotijuna!