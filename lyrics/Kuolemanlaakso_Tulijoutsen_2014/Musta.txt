Kuolon sirppi taivasta kaartaa
Kylmä, kalvas, eloton
Yllä ikityhjyys
Alla multainen maa
Yön mustat varjot, viitat avaruuden
Harsottavat valkeuden
Kalkkuvat hornan kellot
Ja laulaa kalma
Kohisee vereni lailla koskien
Kun kauhu murtaa tyyneyden
Liikkumatta, aivan hiljaa
Alla pilvien korpinmustien
Nousevat kyyt alta kantojen
Pirun piiskat, raipat raunioiden
Lipovat kielillään kuoppaa
Vajoan maahan raajat lamaantuen
Taivas aukesi yläpuolellani
Sysimustat pilvet kieppuivat ympyrää
Kädet sidottuina, rinta multaa vasten
Silmät suuren käärmeen paikalla auringon
Musta
Oksat pyhän männyn
Katkottu karsikoksi
Ikiaikaisen rungon juuresta nousee
Hahmo suuri tuntematon
Katseensa kiirastuli
Äänensä ukkosmyrsky
Maa kyiden alla hehkuu
Oletko jumala vai antikristus?
Kädet sidottuina, rinta multaa vasten
Oletko jumala vai antikristus?