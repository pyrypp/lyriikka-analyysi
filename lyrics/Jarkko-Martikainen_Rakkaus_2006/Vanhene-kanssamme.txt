Taloa turmellen ees taas kaahaat
Sitten siirryt katolle
Outoja raatoja nurkkiin raahaat
Ylenannan sille peritylle punaiselle matolle
Kun tahdoit tappaa sen kauniin linnun
Sekin riemu evättiin
Kostoksi valvotit kuusi yötä
Sitten sovittiin ja levättiin
Vaan sinä livahdit karkuteille
Taaskaan unta saanut en
Pitkiksi päiviksi muutti meille
Epätoivo niin hiljainen pyytäen
Pysyisit täällä luonamme
Johan ne mieronpolut näit
Jää vanhenemaan kanssamme
Kadu et, että jäit
Sanot, on toisilla toiset tavat
On ruokapöydät notkollaan
Palvelijat lisää kiikuttavat
Ja paijaavat varhaisaamusta myöhäisiltaan
Minä sinne karkaan
Vaan mietit tarkasti valintaasi
Saithan jo palvelusväen
Sen turhimpaankin kiukunpuuskaasi
Suhtautuu ymmärtäen pyytäen
Pysyisit täällä luonamme
Johan ne mieronpolut näit
Jää vanhenemaan kanssamme
Kadu et, että jäit
Pysyisit täällä luonamme
Johan ne mieronpolut näit
Me teemme kyllä parhaamme
Kadu et, että jäit
Mutta kun lepäät ja katson sinuun
Saatan nähdä maailman
Niin kovin kauniisen että mietin
Voiko sitä ollakaan
Ymmärrys selättää hämmennyksen
Ja kaikkeus on hiljennyt
Niin minä käsitän että olen
Onnellinen, toivon vain että sinäkin olet onnellinen
Nyt