On nykyaikainen yö ja loistaa poissaolollaan
Ne joskus loistaneet tähdet, vaan vielä voimme maan
Keinovaloon hukuttaa jos vain jostain sähköä saa
Todella kaikki muuttui

Vaan joka vanhoja muistaa saa silmään tukkipuun
Kun joka uudistus pohjasi tietoon tutkittuun
Ja kehitys on ystävä, kehitys on kestävä
Sen myötä kaikki muuttui

Niin eilisten uroteot jäivät huomisten taa
Ne voitiin taivaisiin asti näytteille asettaa
Pilviä ne piirteli, pilvet pois siirteli
Taivaalta paljon puuttui
Ja jostain huudettiin

Hyvää yötä nykyaika, teit hyvää työtä
Käy lepäämään
Paljon teit, nyt unta kaipaat
Nuku pois, niin vierees jään

Lapsena lahjaksi toivoin kuuta taivaalta
Sain sinisen taskulampun ja paristoja
Niin minä kuuta käskytin, sitä seiniin heijastin
Silloinko luonto suuttui?

Nyt minä pelkään jo uutta ja muutoksia sen
Moni hymähtelee pelokkuutta nauraen
Jos pohjanlahti kuivahtaa sinne voi rakentaa
Pelko pois, kaikki muuttuu
Vaan jostain huudettiin

Hyvää yötä nykyaika, teit hyvää työtä
Käy lepäämään
Paljon teit, nyt unta kaipaat
Nuku pois, niin vierees jään
Hyvää yötä nykyaika, teit hyvää työtä
Käy lepäämään
Paljon teit, nyt unta kaipaat
Nuku pois, niin vierees jään