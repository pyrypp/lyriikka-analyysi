Siinä kuvassa mä seison rantahiekalla
Mun vesiraja mekossa
Aarteita taskussa
Mun kasvoilla on pilven varjo painava
Arpia polvissa
Kolmentoista kesän ajalta
Meidän katu oli täynnä sääntöjä siitä missä sai kulkea
Mut ne ei suojanneet mua katseilta
Ja nyt kun ollaan tässä samassa paikassa
Mun lapsuuden rannalla
Herkimällä tuntoalueella
Yritän piirtää mun kipurajaa
Sulle niin kuin rantaviivaa
Se menee tässä
Karsikon uimarannalla
Missä kuunneltiin soittoääniä
Hiekkaan piirrettiin kehojen ääriä
Karsikon uimarannalla
Olin huomionkipeä, valonarka
Mitä vaan että sain olla yksi muista
Leikin naapurin tytön kanssa aikuista
Se osti mulle jäätelöpuikkoja
Ja sanoi ettei tästä hiiskuta
Pojat jahtasi mun siskoa Pekkalan sillalla
Mua ei tarvinnu jahdata
Laitoin kameran päälle omasta tahdosta
Meitä suojeltiin pimeiltä ja tuntemattomilta
Mut tytöt oppi toisiltaan
Arkaan paikkaan koskemaan
Tunsin aina silmät mun ulkopuolella
Kun kuusiaidan raosta
Livahdettiin piiloon toisilta
Opеttelin hymyllä vastaamaan
Kun jotain mussa rikotaan
Ja nyt en muuta osakaan
Karsikon uimarannalla
Poltettiin mеidän selät auringossa
Tehtiin nuotio kirjevaihdosta
Toisten kanssa
Karsikon uimarannalla
Juoksin kuumaa asfalttia kotiin
Pakoon sitä mitä verellä vannottiin
Oon usein sanonut joo
Vaikken sitä tarkoittanut oo
Mielummin kuin kiiltokuvan tahraisin
Leikin mukana niin kuin silloinkin
Valovuosien päässä
Karsikon uimarannalla
Enkä vieläkään osaa erottaa
Sitä mitä haluun
Ja sitä mitä musta halutaan
Nyt opettelen uutta sanaa lausumaan
Se on vielä vaikeaa
Mut ehkä siitä tulee helpompaa
Ota musta kuva tällä rannalla
Menneiden varjossa
Yhtenä kappaleena