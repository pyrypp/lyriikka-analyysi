Merien poikki ja ilmojen halki tämä tie nousi tyhjästä kädestä suuhun
Suuhun, jota revittiin sivuilta auki
Revittiin se ristinkirja
Kirjavassa kirjassa tärkeitä sanoja
Kuolleita tekoja
Tekoja, kohteita, puolustuspuheita
Puheiden lauseita, vakavia saarnoja
Saarnojen sanomia sanottuja rajoja
Ja rajoilla viivoja
Rajat ne määräsivät vallan, valuutan
Valuutan, jolla vaihdettiin osia
Osista rakennettiin suuria taloja
Palatseja, linnoja, sankarikoteja
Merien poikki ja ilmojen halki tämä tie nousi tyhjästä kädestä suuhun
Merien poikki ja tyhjästä kädestä suuhun
Suuhun, jota revittiin sivuilta auki
Aukaistiin se isommaksi, että mahtuu
Maapallon pöly ja virtaavat vedet
Vedet, jotka puhdistavat maita
Ja maat, jotka puhdistavat kansaa
Pakanoista
Ei pakanoiden papereissa juhliva sana
Ei juhlissa koreileva kultainen pahuuden ikoni
Saa tarinaani sammumaan
Sillä minäkin rukoilen pimeyden läpi
Sitä kuljettamaan sieluni lähemmäksi valoa
Haluan valon läpi kauemmas totuudesta
Totuudesta, että vihaan ihmisiä
Ihmisrotua ja rodusta jatkettua sanontaa
Että maan päällä rauha
Tie, tule minun luokseni
Tie, anna minun mennä
Tie, mennä ja jättää tämä
Tie
Anna minun mennä ja anna minun tuhota
Se pienikin pala jonka helposti
Liikkumaan sain
Anna minun mennä
Mennä ja jättää tämä