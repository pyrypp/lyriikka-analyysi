Olin tulossa koulusta
Portaikossa pyysin sinua kahville
Siihen kahvilaan missä on pyöröovi
Portaiden juurella
Graniitin varjossa
Jännitin lähdetkö mukaan
Lunta silmäripsissäsi katsoit minuun
Ja hymyilit, sanoit:
Täytyy mennä tanssitunnille
Ja minä jäin seisomaan lumeen
Olen tulossa kaupasta
Kainalossa puinen leipälaatikko
Se sellainen jossa on liukuovi
Hotellin kulmalla
Marmorin varjossa
Näen sinut pitkästä aikaa
Lunta silmäripsissäsi kerrot jotain
Ja hymyilet, sanot:
Täytyy mennä tanssitunnille
Ja minä jään seisomaan lumeen
Ja kotona kuulen
Kun ulkona laulaa jäätelöauto