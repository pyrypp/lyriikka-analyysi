Me nousimme junaan toiveita vailla
Mukana vain toisemme, kaikkemme siis
Täältä loppui ilma mut jossain se kulkee
Ja lempeä tuuli käy hiuksiis
Nuhruisen penkin reunalle nostat
Juoksemaan väsyneet jalkasi noin
Minä pelkuri tunnen rohkeutta aina
Sylissäni sinua kun suojella voin
Viereisen parin kaikille julkinen
Salainen riita jo päättynyt on
Toisella vielä vapisee leuka
Toisella ilme on maisematon
Muovikasseja kuusi ja ruostuneet hampaat
On miehellä, jonka suu omiaan käy
Meikattu nainen sen vieressä kiroaa
Kun muualla ei vapaita paikkoja näy
Eikä meistä jää mitään aikojen päästä
Muista ei kukaan mihin päädyttiin
Mutta jossakin tuolla
Jossakin vielä paikkamme on mä lupaan niin
Meille sanottiin: matkaan jos lähtee niin matkalla haavoittuu
Ja tulisena hehkuvat vasket himmeiksi kolhiintuu
Olkoon niin
Olkoon niin
Mä tahdon elää sen kaiken
Kanssasi sun
Kanssasi sun
Käytävän päässä juhlivat teinit
Tytöistä kaunein jo sammaltaa
Ja kun myöhemmin kaikki jo nukkuvat yksi
Pojista koskee sen hiuksia salaa
Ikkunan takana on liikkeessä kaikki
Autot ja rahat valovirtojen yö
Mä hengitän hiljaa poskesi nukkaa
Railoja pimeään salamat lyö
Silmiään nyt joku parrakas pyyhkii
Mä kuulen kun se puhelimeen kuiskaa
Älä luovuta poika sul on vaimo ja tytär
Edessä vielä niin paljon hyvää
Meille sanottiin: matkaan jos lähtee niin matkalla haavoittuu
Ja tulisena hehkuvat vasket himmeiksi kolhiintuu
Olkoon niin
Olkoon niin
Mä tahdon elää sen kaiken
Kanssasi sun
Kanssasi sun
Sotien päältä luoksemme hiipii vakaa ja väsymätön aurinko
Viereisen parin väsyneet sormet hämärässä löysivät toisensa jo
Olet unessa vielä mun olkaani vasten
Otsasi uurteissa tähtien tiet
Valonsäteistä syttyy ikkunanpisarat
Tehtaiden piiput, linnut ja piet
Eikä meistä jää mitään aikojen päästä
Muista ei kukaan mihin päädyttiin
Mutta jossakin tuolla paikkamme on ja jos niin ei käy
Me olemme hengissä nyt