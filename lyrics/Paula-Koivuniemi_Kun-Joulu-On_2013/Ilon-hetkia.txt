Pakkaslumi narskuu saappaan alla
Kaipaus ei sammu kaipaamalla
Yö on hiljainen
Muuta kuule en
Aikaa aattelen
Lapsuusjoulujen
Muistan tontun tiu'un helkähdyksen
Kauniin kultanauhan kimmellyksen
Nukkevauvankin, jota rakastin
Äidin hymyn, puurosta kun löysin mantelin
Kunpa saisin vaikka vain yhdenkin
Noista ilon hetkistä takaisin
Viaton taas mä olisin
Ja illoin nukahtaisin satuihin
Kunpa voisin matkata taaksepäin
Rakkaat vielä tuntisin lähelläin
Aina ilon hetkiä kannan näin mielessäin
Sytyteltiin kuuseen kynttilöitä
Syötiin rusinoita, pähkinöitä
Leikit leikittiin, tosissamme niin
Siivet liimattiin jouluenkeliin
Vihdoin pukki saapui lahjoinensa
Nosti meidät lapset polvellensa
Kerran huomasin silmät pukinkin
Nauroi aivan niin kuin isän silmät aiemmin
Kunpa saisin vaikka vain yhdenkin
Noista ilon hetkistä takaisin
Viaton taas mä olisin
Ja illoin nukahtaisin satuihin
Kunpa voisin matkata taaksepäin
Rakkaat vielä tuntisin lähelläin
Aina ilon hetkiä kannan näin mielessäin
Aina ilon hetkiä kannan näin mielessäin