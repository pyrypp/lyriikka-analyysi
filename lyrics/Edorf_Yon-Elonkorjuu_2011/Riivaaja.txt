Käsi kutoo käytäviä umpeen takanasi
Kun lähdet pois sieltä, minne et tunne palaavasi
Tunnet kylmät myrkylliset huulet kaulallasi
Ilta hajoaa kuin nyrkin puristukseen hauras lasi
Kuulet nauravasi, revit pois puiden juuret haudaltasi
Puret hampaitasi, tunnet palavasi
Lumirovio, liekeissä ikuisuuksia
Unioliot vieressä liikkuu mustina
Täällä voit olla kuten lehdet, maassa turvassa
Kuin pienet lapset ajelehtimassa tulvassa
Ne katoaa sokaisevan pimeän nielemänä
Jotain tästä kaikesta on jokaisen kai tiedettävä
Pelon maisema liikkuu ja muuttaa muotoaan
Vanhin laulaja väsyen johtaa kuoroaan
Valonki tappaja seuraa vain omaa luontoaan
Verhon takana seuraava oottaa vuoroaan

Jos sinä tahdot kaiken tämän häviävän
Vedä keuhkosi täyteen myrkyllistä ilmaa
Jos tahdot sielun likaisen ja läpimädän
Katsele riivaajasi syntymistä hiljaa

Sydäntalven keskiyöllä outo valo peittää varjoja
Tyhjille seinille silmä kehittää harhoja
Kituva Jumala rukoilee meiltä armoa
Kuolevana iho peittää kalloja
Huulet liikkuu mykkänä, tuuli vinkuu synkkänä
Hautajaisia jouduttiin lykkäämään
Sillä elämä palasi, keho pakotti takaisin
Elon herätti unestaan, nukkuvan salaisen pelon

Huoneeni seinät kuin hampaat
Väsymättä ne jauhavat aikaa
Susi on jo löytänyt lampaat
Uhrilaulut kaukana raikaa
Huoneeni seinät kuin hampaat
Väsymättä ne jauhavat aikaa
Peto on jo löytänyt lampaat
Uhrilaulut kaukana raikaa

Jos sinä tahdot kaiken tämän häviävän
Vedä keuhkosi täyteen myrkyllistä ilmaa
Jos tahdot sielun likaisen ja läpimädän
Katsele riivaajasi syntymistä hiljaa

Kuuletko tuulen huulten runtelevan
Puiden juuretkin irti maasta
Musta valo, joka silmiä raastaa
Taistelu ukkospilviä vastaan
Ullakolla hirviö kasvaa ja voimistuu
Ei enää vaan voi istuu aloillaan
Ennenku muut polvistuu jaloiltaan
Ja kieltävät veden janoltaan
Joku koputtaa ikkunaan
Mä oon peilikuva, kun pääsen lopulta liikkumaan
Se läsnäolijoita lohduttaa itkullaan
Yllyttää muiden totuutta ilkkumaan
Ehkä joku sieppaa katseemme lennosta
Kerää skorpionit lastemme kehdoista
Ja kutoo kielekkeiden alle verkon
Tässä valossa voi nähdä taakse verhon

Jos sinä tahdot kaiken tämän häviävän
Vedä keuhkosi täyteen myrkyllistä ilmaa
Jos tahdot sielun likaisen ja läpimädän
Katsele riivaajasi syntymistä hiljaa
Jos sinä tahdot kaiken tämän häviävän
Mutta minä en, nauran taivaalla liitäen
Painavista siivistäni kiittäen
Jos tahdot sielun likaisen ja läpimädän
Purista riivaajasi hengiltä hiljaa