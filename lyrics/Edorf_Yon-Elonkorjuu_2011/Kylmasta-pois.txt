Hämärä talvinen maisema salamoi
Tätä pimeää ei kanavoida kai sana voi
Sormet planeettojen pintoja haravoi
Menneiden unien laulu kauempana soi
Miksi mekin emme nukkuisi täällä
Ilmassa leijuvan huntusi päällä
Luolien nieluista kumpusi ääntä
Saatan viimeinkin hulluksi jäädä
Jospa laulaisit hetken ja auttaisit
Etten jättäisi rauhaani kesken
Hiljennän maailmani hetkeksi tyystin
Minä pyysin päästä eteesi yksin
Maailman sydämessä kaipaa rauhaa
Arki ympärillä aikaa jauhaa
Mutta onneksi voi pian nukahtaa
Sydän kadonnutta rytmiä jahtaa

Eikö sinuakin kylmää joskus
Kun maailma pimeässä vääristyy
Ja yötä kestää liian kauan
Vaikene, niin ehkä yö taas väistyy

Kuka lie seiniini piirtänyt
Omat kasvonsa peiliini siirtänyt
Vaikka kaikkemme tehtiin, ei riittänyt alkuunkaan
Heikko viha on helppo taltuttaa
Halutta auttaa ja taluttaa
Hautaan saakka, kun luita jo kalutaan
Se jota palvotaan, valvottaa, jotta saa
Valvontaan arvottoman tahtomme ottaa
Pelottavat unet silmiä raapii
Uhripappisi nimiä vaatii
Laitoksissa jumalat ihmeitä laatii
Ruoaksi elämän rippeitä saatiin
Joten mitä enää puuttuu
Ihmisnuket jaksaa raapustaa rasteja ruutuu
Valo taistelee hetken ja uupuu
Lapsi ruumiiden keskellä nukkuu

Eikö sinuakin kylmää joskus
Kun maailma pimeässä vääristyy
Ja yötä kestää liian kauan
Vaikene, niin ehkä yö taas väistyy

Tule peremmälle syöpäläisluolaan
Täällä juodaan ja syödään ja kuollaan
Useimmiten liian myöhään huomaa
Kun laivat uppoaa ja taivas putoaa
Astu loputtoman taivaan helmaan
Katso muinaisen maailman herraa
Ja vuorista lävitse hehkuva pelko
On maailman sydän tulehtuva

Eikö sinuakin kylmää joskus
Kun maailma pimeässä vääristyy
Ja yötä kestää liian kauan
Vaikene, niin ehkä yö taas väistyy
Eikö sinuakin kylmää joskus
Kun maailma pimeässä vääristyy
Ja yötä kestää liian kauan
Vaikene, niin ehkä yö taas väistyy