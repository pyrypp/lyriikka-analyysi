Tämän elämäni viimeisenä iltana
Annan kurjuuttani laulun epävireisenä pilkata
Kannan hurjuuttani liekehtivänä viittana
Vierelläni riivaaja, näkijäin piinaaja
Ei yhtään unta enää
Lunta kerää ikkuna, nukkuva tajunta herää
Vuoroin sammuu ja elää
Surkea satu, kun suru ei satuta ketään
Kauhujen keskeltä, houreideni uumenista
Toivon viimeinen ääni vaatii kuulemista
Tähtiin kirjoitetut piilotetut sanat
Ovat kai samat, jotka huulillasi nyt taivaltavat
Ne etsivät ja punovat yhteen taivaan palat
Armahtavat, kun nämä jalat tieltään pois hairahtavat
Särkevät epätoivoisen yön maailman rajat
Painajaisiin kauneuden lahjan antavat

Kukaan kulje ei näitä teitä
Vain piruja ojissa ryömii, ne odottavat yötä
Yksikään muu ei saa nähdä meitä
Piiloudutaan iltaan, odotetaan aamuun

Vaistoni on viilenneet, vääristyneet, väsyneet
Kurjuuteen kääntyneet ja julmuuteen jäähtyneet
Ei heimomme heikot hulluuteen päätyneet
Vaan kuninkaamme kasvot, ne ovat vihasta vääntyneet
Kuluttavaa on taikuus, jonka alla rauta taipuu
Unikuvien enkelijoukko susilaumaan vaihtuu
Tyhjiä ikkunat, joiden takana nytkin liikkuvat
Nämä kauheuksia kirkuvat ihmislasten irvikuvat
Ruumiin ruhjotuin, silmin rumin ja puhkotuin
Kuin puhuisin huulin ommelluin
Katselin aurinkoon päin, kunnes sokeuduin
Pimeydestä otteen luin, päälleni valon hohteen puin
Tulimeren rannassa on ikuisesti ansassa
Vangittuna patsaassa, Jumala vailla kansaansa
Sumun vallassa tuijottaa harhaansa
Kaikkeutta kivisten kättensä varassa

Kukaan kulje ei näitä teitä
Vain piruja ojissa ryömii, ne odottavat yötä
Yksikään muu ei saa nähdä meitä
Piiloudutaan iltaan, odotetaan aamuun

Nyt maailmantuhon aamun yllä taivas tekee kuolemaa
Ja ihmislasten silmät palaa viimeistä katsettaan
Kietoutuneet toisiinsa on vartalomme hiiltyneet
Patsas sulkee nyrkkinsä ja tyhjyydessä itkee

Kukaan kulje ei näitä teitä
Vain piruja ojissa ryömii, ne odottavat yötä
Yksikään muu ei saa nähdä meitä
Piiloudutaan iltaan, odotetaan aamuun