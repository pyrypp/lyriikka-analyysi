Uusi sivu tyhjä rivi
Talvi päättää syklin
Maa on valkoinen arkki
Kohti viimeistä lukua
Ja rivin reunaa
Kynäni ura ei ole virheetön
Ja selkeä lause
Kynäni ura on uomaansa
Hakevaa ajatuksen virtaa
Lyijynraskas harmaa polku
Sanojeni painon alla
Tämäkö on vapauteni
Viimeinen luku
Tässäkö rivin reuna
Sieluni maiseman lumen
Sulattaa tuli
Teksti jonka kanssa kuljen
Tämäkö on rakkauteni
Viimeinen luku
Tässäkö rivin reuna

Kaksi reittiä yksi suunta

Puhe on teko on
Sana on vapaus on
Kylmä ja lakea pinta
Tämäkö on maailmani
Viimeinen luku
Tässäkö rivin reuna
Näkymä on paperia
Yhtä massaa
Taivallan suunnikkaan
Laidasta laitaan
Tämäkö on elämäni
Viimeinen luku
Tässäkö rivin reuna

Kaksi reittiä, yksi suunta
Kaksi reittiä, yksi suunta
Isken jalkani hankeen
Kaksi reittiä, yksi suunta
Kaksi reittiä, yksi suunta

Reunalla tunnustan
Ei ollut järkeä, ei jumalaa
Vain vapaus valita
Kahdesta pahasta pienempi
Raskas tie
Raskas tie

Kaksi reittiä, yksi suunta
Kaksi reittiä, yksi
Kaksi reittiä, yksi suunta
Kaksi reittiä, yksi
Kaksi reittiä, yksi suunta
Kaksi reittiä, yksi
Kaksi reittiä
Isken jalkani hankeen

Kaksi reittiä, yksi suunta
Kaksi reittiä, yksi suunta
Isken jalkani hankeen

Reunalla tunnustan
Ei ollut järkeä, ei jumalaa
Vain vapaus valita
Kahdesta pahasta pienempi
Raskas tie
Raskas tie

Silmät auki astun
Selkä suorana
Kädet avoinna
Maailma takana
Ulos sivulta
Piste