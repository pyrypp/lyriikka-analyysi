Heitin veteen pienen kiven ja se särki kuvani
Oli vastarannalla lapsi, joka minua seurasi
Hänen polvihousunsa taskuun eivät kivet mahtuneet
Ja pienet polvensa olivat verille kaatuneet

Tuo poika mulle viittoi kädessään kaarnan palanen
Hän halusi lähettää sen yli veden mutkaisen
Tuo viesti, joka lähti, ei saapunut milloinkaan
Ja tuo suuri vesi peitti huutomme pauhullaa

Kerjäläisten valtakuntaan eivät herrat saapuneet
Eikä yli suuren meren hätähuudot kuuluneet
Kerjäläisten valtakuntaan pääsee kaarnalaivalla vain
Se mikä hukkuu ja mikä säilyy, sen pidän omanain

Tuli taivaanrannan takaa tulivaunuilla muukalainen
Se laskeutui vastarannalle viereen pojan resuisen
Ja poika vaunuun nousi käsiään heiluttaen
Näin poistui tulivaunut, meidät erottaen

Mä tulen tähän rantaan taas yhä uudestaan
Ja heitän veteen kiven joka kuvani musertaa
Mä istun iltaan asti, vain häntä oottaen
Tuo rääsyläinen tietää jotain mitä tiedä en

Kerjäläisten valtakuntaan eivät herrat saapuneet
Eikä yli suuren meren hätähuudot kuuluneet
Kerjäläisten valtakuntaan pääsee kaarnalaivalla vain
Se mikä hukkuu ja mikä säilyy, sen pidän omanain