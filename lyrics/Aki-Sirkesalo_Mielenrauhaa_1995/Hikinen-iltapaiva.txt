Iltapäivä hikinen
Kaikki kauhassa kaupungin
Kiiltää pinta jokaisen
Mennään puiston varjoihin
Toiset töihin kiiruhtaa
Toiset juuri nukahtaa
Yksi nousee miettien:
Kaupunkiin mä jäädä tahdo en
Iltapäivä hikinen
Alla neonjumalten
Astun katuun lämpimään
Ja käyn tyhjää täyttämään
Niin kuin lapset sirkukseen
Katson ihmisvilinään
Irvistän ja pelin teen:
Kaupunkiin mä ehkä yöksi jään
Refrain:
Hei levoton, täällä kaikki tapahtuu
Hei levoton, Helsingissä heinäkuu
Helteisen mä stadin jaan
Jos istua saan kanssas tällä
Jalkakäytävällä kahdestaan
Tarjota voin kierroksen
Tule mukaan, näytän sen
Missä fyrkat huijataan
Missä seuraa kaupataan
Näytän missä nukkuu hän
Jolta kaikki viety on
Tuolla näät maankiertäjän
Jotain etsii kai tuo koditon
Refrain
Aurinko kun laskeutuu
Kortteleita maalaillen
Taivaan täyttää täysikuu
Oudon harmaansininen
Metroasemalla soi
Saksofoni kaihoten
Kertoa se paljon voi
Yöstä näiden kulmien