Ontossa tuulessa
Joka syntyi sun usvassa
Ja elää sun tahdosta
Mä kuulen rumia lauseita
Kaikki niin valmiina
Laitettu kauniiksi katsella
Piti vain uskaltaa
Ja ottaa mitä on tarjolla

Ihmettelen kuinka kaksi rataa
Voi tyhjässä törmätä yhteen
Osuman jälkeen kauniisti sataa
Ja tuhkasta solmimme lyhteen

Maalaat mun roudalle
Värit joista mä tunnen sen
Pienimpiinkin kohtiin
Teet puolikkaan ihmisen

Reiteistä helpompi
Joka enemmän houkutti
Joka pahastakin päästi
Mut sillat muutti vain roihuiksi

Ei kannata leikkii aivan kaikilla
Jotkut ei anna pätkääkään siimaa
Paljon voit saada mut kaikkee et kuitenkaan
Kun koiran lailla seuraat sun kiimaa

Maalaat mun roudalle
Värit joista mä tunnen sen
Pienimpiinkin kohtiin
Teet puolikkaan ihmisen

Mä en koskaan pelännyt seuraavaa aamua vaan viimeistä iltaa
Helpompaa on pölynä lattialla kuin patsaana vasaran alla
Luota siihen, pidä kii uskostasi ihmisiin
Mut joku sutkin vielä käännyttää
Enkä mä ole ensimmäinen joka otteensa menettää
Enkä viimeiseksikään taida jäädä

Maalaat mun roudalle
Värit joista mä tunnen sen
Pienimpiinkin kohtiin
Teet puolikkaan ihmisen

Laulat mun haavoille
Sielunmessusi valkoisen
Tiedät niin tarkalleen
Mihin nuottiin kätken sen