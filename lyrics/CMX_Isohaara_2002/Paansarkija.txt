Meille on laulettu tuhansin lausein
Kauniita asioita, kauniita asioita
Lemmenlupauksia, kuisketta kaihon
Pyydetty lipevin kielin ja anoen
Tanssimaan sielumme pohjalla
Väärien profeettojen seireenilaulun tahtiin
Maailman kudetta eestaas uiden
Langaksi siihen tahtoisimme
Eksyneet, pienet, tahtonsa myyneet
Vähäänsä tyytyvät kuluttajapiruparat
Osinkolaivueen paraatilippujen
Värien loistossa sokeina itkemme
Kädessä ei edes puulusikkaa

Tahdon elää, tahdon kuolla
Niin kuin olisi paikka tuolla
Hämärätaipaleen takana tuolla
Tähtien välissä, mahdoton saavuttaa
Tahdon elää, tahdon kuolla
Niin kuin olisi paikka tuolla
Hämärätaipaleen takana tuolla
Tähtien välissä, mahdoton saavuttaa

Mikä alkemistien paja on siellä
Missä tyhjyys muutetaan jokaisen unissa
Haaveilemaksi täydeksi elämäksi
Auringon loistossa kasvojen edessä
Hyväntahtoisen kaikkivallan
Joka ei lyö, joka ei herjaa
Paimen kaitsee kultaista karjaa
Niityillä joilla ei varjoja näy
Rakkaat ystävät, meitä on kusetettu
Ja ahdistukseemme otamme lääkkeet
Niitä on kaikkia laatuja riittämiin
Takaamaan tytöt ja pojat niin hyödylliset
Tuotantovälineiden kannalta
Joissa ei muuta outoa lienekään
Kuin että kukaan ei elä ja potki
Kun hampaita vedetään suusta ulos

Tahdon elää, tahdon kuolla
Niin kuin olisi paikka tuolla
Hämärätaipaleen takana tuolla
Tähtien välissä, mahdoton saavuttaa
Tahdon elää, tahdon kuolla
Niin kuin olisi paikka tuolla
Hämärätaipaleen takana tuolla
Tähtien välissä, mahdoton saavuttaa

Minä tulen hulluksi näistä sanoista
Minä tulen hulluksi näistä sanoista