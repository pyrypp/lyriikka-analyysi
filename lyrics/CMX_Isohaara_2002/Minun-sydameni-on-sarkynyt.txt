Kuule kuinka se sanoo
Jätä lapsenkasvosi tähän
Paina kätesi multaan
Jää odottamaan valon nousua
Murhe tässä kuin köyhyys
Kuin lupaus autiomaan
Kangastusten kalkki
Eikä kipu mene pois

Kirjoita se hiekkaan - hiekka pitää sanansa
Kirjoita se virtaan - vesi matkaa kotiinsa
Kirjoita se ilmaan - linnut nousevat siivilleen
Kirjoita se muistoihin - ne haarautuu kuin tie

Katso missä on viisaus
Joka rakensi kaupungit
Kirjoitti kirjastot
Täyteen yksinäisyyttä
Kun erämaan tuuli
Nuolee jokesi uomaa
Ja mahtavat lauseet
Kuivuu kitalakeen kii

Kirjoita se valoon - valo matkaa tyhjyyteen
Kirjoita se iltaan - ilta yöhön laskeutuu
Kirjoita se pelkoon - pelko kavahtaa itseään
Kirjoita se sanoihin - sanat muuttuu toisikseen

Kun muistosi ei enää satuta ketään
Silloin särkyy sydämeni
Kun muistosi ei enää satuta ketään
Minun sydämeni kulkee
Yli rauhattoman maan
Minun sydämeni hajoaa
Tuulen kanssa kulkemaan

Kirjoita se hiekkaan - hiekka pitää sanansa
Kirjoita se virtaan - vesi matkaa kotiinsa
Kirjoita se ilmaan - linnut nousevat siivilleen
Kirjoita se muistoihin - ne haarautuu kuin tie