Tähän kuulee meren
Se on nälkäinen kuin eläin
Levoton ja elävä, tie kaikkialle
Tähän kuulee meren
Rannan talon tuntumassa
Rakkaudesta kaukana
Päivät pitkiä kuin yöt

Satanut jo monta päivää
Raskasta ja kylmää, tasaista
Satanut kuin meren suojaan
Kaikki vesi tahtoisi palata
Pian valo värisee ja sammuu
Puhe päässä taukoaa;
Muistan kaiken tapahtuneen
Kuin jonkun toisen tarinaa

Anna minulle mitä tarvitsen
Anna minulle, ota kipu pois
Anna minulle mitä tarvitsen:
Anna unta näkijän
Talo tuultenmurtajan
Revontulten repijän
Ja taivaista-alas-astujan

Pää on raskas kantaa
Kädet puutuneet
Raskaampi vain hellyys
Jota ei voi selittää
Ei aika mene helminauhaan
Hyvin hetkin hyväiltävään
Se kuiluun mustaan pisaroi
Ja maahan imeytyy
Aallot seuraa aaltoja
Ja rakkaus hautoo uniaan
Tähän kuulee meren vielä
Rannan hiekkaa hiovan
Kuin hampaita tai veistä
Hulluutensa suojassa
Sadepeiton vihreässä kauheudessa

Anna minulle mitä tarvitsen
Anna minulle, ota kipu pois
Anna minulle mitä tarvitsen:
Anna unta näkijän
Talo tuultenmurtajan
Revontulten repijän
Ja taivaista-alas-astujan
Anna unta näkijän
Talo tuultenmurtajan
Revontulten repijän
Ja taivaista-alas-astujan