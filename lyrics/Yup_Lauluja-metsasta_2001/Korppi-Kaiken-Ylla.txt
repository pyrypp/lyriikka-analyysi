Taivaan lintua tarkkailkaa
Se tietää, mitä pitää piilossa maa
Ja voimakseen sen valjastaa ja väärällä hetkellä paljastaa
Taivaan lintua tarkkailkaa
Se tietää, mitä pitää piilossa maa
Ja voimakseen sen valjastaa ja väärällä hetkellä paljastaa
Ei mikään salassa pysyä saa
Kun rouva oli väärälle herralle hellä
Korppi kuljeskeli lemmenparin vierellä
Kuka leukakeinuun kiskottiin, ja kenen oli köysi
Kuka sisältään keon kyykäärmeitä löysi
Sitä tietää en voinut, sinäkään et, eikä hän
Mutta korppi tiesi kaiken ja vielä enemmän
Me oltiin nippu pikku ihmisiä
Tajuttiin tuskin mitään
Korppi kaiken yllä tiesi kaiken kyllä
Me emme voineet tietää sitä
Taivaan lintua tarkkailkaa
Se tietää, mitä pitää piilossa maa
Ja voimakseen sen valjastaa ja väärällä hetkellä paljastaa
Oli uutisstudiossa jälleen tasainen tahti
Kun sisään likainen lintu lehahti
Napautti mikrofoniin, kohersi kurkkuaan
Ja selvää suomen kieltä ryhtyi raakkumaan
Kun sanoi "Tätä kyytiä ei kestä Suomenkaan maa"
Hajusuolalla heräteltiin ohjaajaa
Me oltiin nippu pikku ihmisiä
Tajuttiin tuskin mitään
Korppi kaiken yllä tiesi kaiken kyllä
Me emme voineet tietää sitä
Saivat yritysjohtajat pitkät painajaiset
Kun korppi sekoitti pörssin ja lumosi naiset
Missitkin vokottelivat korppia vuoteisiin
Ja kuvansa painettiin suurimpaan seteliin
Vaan yhä vain lintu oli mahdoton lahjoa
Se torin tuiskuissa saarnasi rakkaudesta
Niin närää nostatti vihamiehissään
Moni alkoi tahtoa vadille tuon korpin pään
Eikä kykyjään saata pian kukaan sietää
"Miksei se auta meitä rikastumaan
Kun kerran kaiken tietää?"
Niin joukko torin laidalla tarttui aseisiin
Vaan korppi aavistikin joutuneensa tähtäimiin
Me oltiin nippu pikku ihmisiä
Tajuttiin tuskin mitään
Korppi loikki väkijoukon poikki
Nousi siivilleen ja lensi ensin itään
Me oltiin nippu pikku ihmisiä
Opittiin tuskin mitään
Moni kielsi muistavansa
Moni silmänkääntäjänä korppia pitää
Taivaan lintua tarkkailkaa