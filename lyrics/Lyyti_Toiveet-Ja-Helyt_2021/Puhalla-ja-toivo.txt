Kun pommi osui puutarhaan
Kasvihuoneen lasi särkyi
Ja helmikuinen pakkanen
Teki Kaisaniemestä joukkohaudan
Vain harva silloin jäi henkiin
Yksi evakko-sypressi
Mutta jäätyneen lammen pohjalta
Pelastettiin hautautuneet
Lumpeenkukan siemenet
Usein selviytyneistä tulee nähtävyyksiä
Ja nyt jono yltää sillalle asti
Kun on tullut viimein se yö
Kun kaikki alkaa uudelleen
Jos onkin ollut vaikeaa
Pohjamutaa, raivoa
Kun lumpeenkukka aukeaa
Saa puhaltaa ja toivoa
Ja mitä vaan voi tapahtuu
Kun se meille avautuu
Anna anteeks, että katosin niin
Jouduin pitkään tunneliin
Yhteydet meni poikki
Etsin vain valon suuntaa niin kuin kasvi
Mutta nyt oon täällä taas
Noussut takaisin pintaan
Ja nyt oon valmis ihan kaikkeen
Enkä kenenkään muun kaa
Haluu nähdä lummetta
Jos onkin ollut vaikeaa
Pohjamutaa, raivoa
Kun lumpeenkukka aukeaa
Saa puhaltaa ja toivoa
Yhtä toivon minäkin
Toivon, että saat tän viestin
Väkijoukon yli näen kasvojesi rantaviivan
Niin kuin mantereetkin ennen
Oli yhtä niiden rannat
Yhä toistensa myötäiset
Mutta välissä on meri
Mutta välissä on meri
Meidän välissä on meri
Ja kaikki sen syvyydet
Se pommi osui kai harhaan
Ei tuhonnutkaan asemaa
Elielin torni säilyi
Ja junat jatkoi kulkemistaan
On paljon sellaista kipua
Joka ei jää historiaan
Suurten mullistusten alla
Naarmuja ei hoideta
Voi vain puhaltaa ja toivoa
Usein selviytyneistä
Tulee näkymättömiä
Ja nyt jono yltää sillalle asti
Kun minä poljen kotiin päin