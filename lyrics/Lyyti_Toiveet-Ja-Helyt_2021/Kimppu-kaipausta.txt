Kaatosateen alta, avoimesta ikkunasta
Lintu lentää huoneeseen, tuo mulle viestinsä
Jossain katon takana, on taivas sille auki
Suljen silmät, lintu etsii pakopistettä
En voi sitä auttaa, sade särkyy lattialle
Vedän takin päälle, suljen oven perässä
Juoksen purkutyömaan halki kiinteälle maalle
Aurinko on laskemassa sininäytöllä

Tunnen kuinka sydän sykkii vasten takin hihaa
Olen kimppu kaipausta ja lihaa

Koitan soittaa keskukseen ja koneääni vastaa
Tuulen läpi kuulen jonottamismusiikin
Äänimerkin jälkeen toistan sanat mustarastaan
Pimeen ajan kasvi kukkii hämärässäkin
Joku huutaa perään, kysyy lohdutuksen hintaa
Sen silmä tarttuu kiinni, vasta katse sulkee suun
Ei ole sanaa, jolla voisi palan musta ottaa
Ahnaimmissa hampaissa vain kuva pilkkoutuu

Tuuli heittää haurastuneet sanat pitkin pihaa
Olen kimppu kaipausta ja lihaa

Toiveunten takamailla kasvaa monenlaista
En osaa kukkien tai sairauksien nimiä
Vaatteiden ja valhеiden ja ihmiskuoren alla
Luiden suojassa konkurssikypsä hеdelmä
Puhelimen valo näyttää reitit kotiin asti
Vielä yksi toive, avain kääntyy lukossa
Ikkuna on kiinni, oon taas yksin asunnossa
Tulvaveden pelko, on vain muistin varassa

Sydän auki vaikka ympärillä versoo vihaa
Olen kimppu kaipausta ja lihaa
Sydän auki vaikka ympärillä versoo vihaa
Olen kimppu kaipausta ja lihaa