Tiedän että olen liian nuori
Ja että sinulla on kiire
Mutta sydäntäni painaa
Raskas taakka
En tahdo aikaa hukkaan heittää
Yhtä kysyä jos saisin:
Missä olit silloin
Jumalani?
Missä olit kun synnyin tappamaan?
Olenhan sentään ihminen
Miksi minulla mieli aina on
Sinne missä on siemen kaaoksen?
Istu kanssani kiville rakkaani
Anna kypärän kiertää
Kuule kuinka sotilaat
Juovat vettä
Ethän vuokseni kyynelehdi
Olen aristokraatti:
Sydämeni särkyi
Kun synnyin
Sydämeni särkyi kun synnyin tappamaan
Olenko sittenkään ihminen?
Minulla on suunnaton kaipuu sinne
Missä on siemen kaaoksen
Synnyin tappamaan
Olipa kerran ihminen
Joka oli minä ja sinä ja me ja te
Ja niin kauniskasvoinen