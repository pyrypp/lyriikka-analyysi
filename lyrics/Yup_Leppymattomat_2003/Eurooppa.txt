Kun olin vasta pieni poika
Ja juoksentelin hiekkateillä
Isä sanoi: Kaikkialla
Ei ole niin hyvin kuin meillä
On suuren meren tuolla puolen
Hölmöläisten valtakunta
On siellä kaikki nurinkurin
Ja elämä kuin pahaa unta
Ne pimeässä vartioivat
Kivisiä tornejaan
Eikä Suuren Hengen viisaus mahdu
Sinne loistamaan
Valoaan
Me annamme aterian ja yösijan
Jos vieras kulkija sen meiltä tarvitsee
Vaan siellä ei mitään jakaa tahdota
Ja rikkaimmatkin myrsky-yöhön
Veriveljen potkaisee
Jollei muita kunnioita eikä kiltisti syö puuroaan
Yöllä tulee se Euroopan kansa
Joka osaa kyllä ottaa omansa
Ja viedä Eurooppaan
He rakastavat vain papereita
Joissa lukee numeroita
Jollei niitä aina kerää
Kurjana koirana aamuun herää
Jokainen eurooppalainen on mielestään
Liian suuri, köyhä taikka pieni
Siihen tuskaan tulilientä imevät
Kuin kurkusta kuivattu pesusieni
Kauniit silmät punaisiksi
Naiset itkee, vollottaa
Tuomari lyö kuopukselle
Kuusi vuotta Eurooppaa
Jollei muita kunnioita eikä kiltisti syö puuroaan
Yöllä tulee se Euroopan kansa
Joka osaa kyllä ottaa omansa
Jollei muita kunnioita, eikä ajoissa mene nukkumaan
Niin tulee pahat sedät ja tulee oudot tädit
Ja vievät mukanaan
Ethän tahdo joutua Eurooppaan?