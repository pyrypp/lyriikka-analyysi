Jos saisin kolme elämää
Tämän yhden ainoan sijasta
Voisin leikkiä iloksenne
Kuuliaista pientä lasta
Kävisin koulut ja armeijat
Koluaisin kusiset vankilat
Nöyränä hiirenä piipertäisin
Saisin sen, mikä tähteeksi jäisi
Enkä koskaan pyytäisi: "Minä"
Vaan aina sanoisin: "Me"
Ja tekisin mitä te tahdotte
Mitä vain ikinä tahdotte
Jos saisin kolme elämää
Toisen kierroksen alusta alkaisin
Voisin kulkea kuin Jeesus
Joutomaita jalkaisin
Olis' pääni täynnä hurskauteni
Suuruutta niin syvää
Enkä koskaan tekisi pahaa
Minä aina tekisin hyvää
Sanoisin: "Ota elämäni
Minä vielä kolmannen saan
Tee sillä mitä tahdot
Tee, mitä ikinä tahdotkaan"
Älä tule paha kakku
Tule, tule, hyvä kakku
Vain kerran annat, mitä annat
Älä anna ihan mitä sattuu
Varmista vain, että omani sain
Etten päättyessä tään
Tule muuta pyytämään
Täältä, päältä maan
Täältä, päältä maan
Jos saisin kolme elämää
Niin sen viimeisen elämän myötä
Taivaltaisin minne tahtoisin
Enkä koskaan tekisi työtä
En kuuntelisi marinaanne
En hyviä neuvoja yhtäkään
Ne eivät jäisi korvan taa
Ne liitäisivät läpi pään
Taivas kauniina kattona
Vain yötä katsella voisin
Ja tekisin mitä vain tahtoisin
Mitä ikinä tahtoisin
Älä tule paha kakku
Tule, tule, hyvä kakku
Vain kerran annat, mitä annat
Älä anna ihan mitä sattuu
Varmista vain, että omani sain
Etten päättyessä tään
Tule muuta pyytämään
Täältä, päältä maan
Täältä, päältä maan