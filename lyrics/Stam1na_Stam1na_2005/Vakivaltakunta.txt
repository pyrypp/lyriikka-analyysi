Väkivaltakunta

Riivit kruunun, valtikan viet
Viitan revit, äkkiä alasti palelen
Toivon ettet koskisikaan
Paljon toivon, vähän saan
Kaadun ja kadun
Että koskaan synnyinkään
Tällä maalla makaan
Jolta kaappaat vallan

Rauhanajan rajat suljettiin
Väkivaltakuntasi äänesti niin

Haluat maan jolla satoni kasvaa
Haluat väkivaltakuntaa

Et silti minusta pääse
Vain taju lähtee
Ja ankara rahina käy
On luutunut päähäni kipupiste
Olen tyhjä arkki
Kirjaat artiklaa
Jos ikinä nousen, sinä tiput
Tee siis työ
Tämä on vallankaappauksen yö

Rauhanajan rajat suljettiin
Väkivaltakuntasi äänesti niin

Haluat maan jolla satoni kasvaa
Haluat väkivaltakuntaa

Ainoa kruunu
Jota tämä kuningas enää kantaa
Irtoaa hampaastaan
Hampaastaan
Hampaastaan
Hampaastaan

Rauhanajan rajat suljettiin
Väkivaltakuntasi äänesti niin

Haluat maan jolla satoni
Haluat maan jolla satoni kasvaa
Haluat väkivaltakuntaa

Ainoa kruunu
Jota tämä kuningas enää kantaa