Pelkkä sivu muutosten ja katoamisen koodeksia
Pelkkä katkelma seinäreliefistä kataraktien raunioissa
Pelkkä muisto kuninkaan mekaanisesta yökirjasta
Pelkkä säe vartiojoukkojen taivaanvalojen psalttarista

Ja kerrotaan, hänen hautaansa vartioi
Satatuhatta tappajasatelliittia
Ja kerrotaan, metallipuiden metsään eksyy
Jos häntä tavoittaa
Ja kerrotaan, hänen silmänsä vasen
Vartioi jokaista tyhjää maisemaa
Ja kerrotaan, hänen voittaneen ajan
Ja hävinneen sielunsa pimeydelle

Pala maailman aamun kronikkaa
Kappale kaaoksen ratsastajain lähtöloitsua
Kultaisen legendan apokryfeistä hämärin
Kadotettu sirpale kuiskittua tarua

Ja kerrotaan, hänen hautaansa vartioi
Satatuhatta tappajasatelliittia
Ja kerrotaan, metallipuiden metsään eksyy
Jos häntä tavoittaa
Ja kerrotaan, hänen silmänsä vasen
Vartioi jokaista tyhjää maisemaa
Ja kerrotaan, hänen voittaneen ajan
Ja hävinneen sielunsa pimeydelle

Hän palaa kun lateraanimyrsky repii taivaan halki taas
Hän palaa kun metaanihydraattisoihdut horisonttia valloittaa
Hän nousee kun julmuuden rusalkat palaavat metsästäjän palatsiin
Hän herää kun vanki staasipuvussaan elämänsä uneksii