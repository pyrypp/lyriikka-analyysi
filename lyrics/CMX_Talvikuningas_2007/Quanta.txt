"Thanatos-6, soinen maasto
Pudotuslaivue seitsemänviisi
Ilmoittautuu, vahvuus kahdeksan
Tehtäväparametrit selvät"
"Myrsky on nousussa, kolme on kateissa
Moottorit käyvät jo varavirtaa
Rotkoon jätetty haavoittuneet
Ja kaarti ei antaudu milloinkaan!"

Kuoleman portista valoon!
Uhrausten tietä voittoon!
Niin kaikuvat korvissamme
Paraatikenttien huudot vielä
Vääntyneet ja tukahtuneet
Kutsuhuudot tyhjyyteen
Koristen ja läähättäen
Signaalia hiipuvaa

Katsoin taivaalle kerran läpi taistelun savun
Läpi magneettikenttien häiriöiden
Yli radioliikenteen käskyjen, huutojen
Haavojen tuskan ja väsymyksen
Katsoin taivaalle hetken ja ymmärsin melkein
Kun laivojen fuusiopolttimet leiskui
Ja ympäri tuhannet hämärän hahmot
Vain pisteinä taktisen näytön näin
Siis sekunti vielä ja muistaisin sen
Miksi meidät on tehty, miten tänne on tultu
Vaan sekunti keskellä taistelun pauhun
On pieni ja mahdoton ylellisyys
Minun otsaani iskeytyi tyhjyyden yöstä
Sen liekkien keskeltä EMP
Ja vaivuin pukuni sisällä koomaan
Kunnes heräsin jossakin toisaalla

Kerran jäätyy kaikki aine
Pimeys ottaa omakseen
Joka hiukkashitusen
Ja entropia lakaisee
Peilin tyhjäks fotoneista
Muistoista ja tallenteista
Avaruus on tyhjä taulu, aika loputon