Laajene ja valloita
Ja kasva tähtiin, kukoista
Tai kalpene ja kuole pois
Ja riudu kohti tuhoa!
Näin julistavat valtakunnat
Kilpailevat toisilleen
Ja neljä niistä sotaan käy
Ja yksi heti tuhotaan
Mut kolme päätyy pysähtyneen
Odotuksen tilaan
Ja aika koittaa
Josta paljon tarinoita kerrotaan
Tarinoita kerrotaan

Me pelkäämme tähtiä
Emme hamua kylmyyttä syliimme
Ja matkat on kovin karvaita
Niin pitkiä, niin raskaita
Ja resurssit kovin rajalliset
Elämä niin haurasta
Ja siirtokunnat ennen pitkää
On jokainen niistä tulessa

Etkö uneksikin tähdistä
Etkö kaipaakin tyhjyyden aavoja
Etäisyydet sua kutsuvat
Matkusta kunniaan, siirtokuntiin!
Mahdollisuudet odottavat:
Rajaamattomat mahdollisuudet
Kunhan liityt joukkoihin heti!
Kultaiset siintää horisontit!
Etkö kaipaakin seikkailuun
Uuden maailman rakennustyömaille
Astu joukkoihimme, uuteen liittoon
Valtapiiriin tähteinväliseen