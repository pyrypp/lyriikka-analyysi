Laumoista hurmahenkien
Joukoista uhrimielisten
Valittiin sotilaat
Eliittijoukkojen
Väestä nuorten ylimysten
Toivottomista slummien
Parhaimmat, hulluimmat
Mielettömimmät

Hiekasta näiden kenttien
Kasarmien kaiuista
Koneöljystä, verestä
Kasvoivat meidän voimamme
Raskaimmista aseista
Taisteluiden painosta
Arpia oli ihomme
Happoa veremme

Vuosia kesti sotamme
Roihusi alla tähtien
Tuhansien tannerten
Pelossa ja surussa
Rakkaamme vain jyrinä
Pudotusalusten
Myrskyssä ja lumessa odottaa
Menetykset, epäily

Komentajamme pelastin
Fregatin tuhosta
Kapteeniksi tähtilaivan
Kohosin, palvelin
Kaukana tähtien
Sylissä kotona
Sukuni mahtajat
Janosi valtaa
Olisin aseensa
Salainen orjansa
Veljien pettäjä
Kuoleman tuoja

"Antareksen tunneleista tähtipölyyn Laerteen
Kapinoista Plejadien Orionin kansannousuun
Kvasitaivaan mandaateista hyperavaruuden nieluun
Kaikkialla vieretysten kunnes on kuin yhtä
Muuntogeeni susilauman tekee meistä kimairoista
Kyborgeja, kerubeja vastaan meitä heitetään
Golemeja, serafeja vihollinen kehittelee
Arkkienkelinsä keittää roistot kohtutankeissaan."