Herään pimeän keskeltä - olen makuulleni sidottuna
Lämpimässä, märässä; huutaen, huitoen kauhuissani
Rauhoitun avuttomuuteeni pian, tunnustelen aistejani
Etsin jotain muististani, se on niin autio, tyhjä

Sitten valo syttyy, hitaasti, ja kansi ylläni aukeaa
Olen arkussa metallihuoneessa ja rintaani putket luikertaa
En muista nimeänikään, ei käteni näytä tutuilta
Ja alaston hahmoni seinästä heijastuu näyttää koneelta vieraalta

Läpi painajaisten tiesin että olen muualla
Että outo tehtävä on kannettavanani
Kuinka vala sitoo syviin kuiluihin ja virtoihin
Salaisuuden ylitse on sydämessä sinetti

Vankiko, vaiko pakolainen, orja tahikka kuningas
Ei muistissa mitään tunnetta, vaan huone alkaa puhua
Nouskaa ylös, pukekaa päällenne, me olemme pian perillä
Missä, kuka puhuu ja kenelle minä vaadin lisätietoja

Oli matkamme pitkä, sen niin määräsitte
Ja muusta en tiedä, olen vain laivan loki
Olen valvonut untanne kymmenet vuodet
Ja laskenut sydämen lyöntejä
Siis loki, laiva ja avaruus
Jonkin salatun määränpään vuoksi
Jonka itse vain lopulta tietäisin
Vaikka enää en tiennytkään mitään

Nousen ylös ja pukeudun, ovea kosken
Se aukeaa hiljaiseen käytävään
Jos täällä olen, on määräni täällä
Vaan missä, on tehtävä selvittää
Kuinka vala sitoo syviin kuiluihin ja virtoihin
Salaisuuden ylitse on sydämessä sinetti