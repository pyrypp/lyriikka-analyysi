Kuvittelin kulkevani vierelläs
Kesäistä polkua koivujen alla ja
Taittuisi valo niin hartaasti
Lehtien läpi
Idiootti kuvittelin aamuja kanssasi
Kauniita värejä ja arkisia pisteitä
Ajattelin että oisin turvassa
Ja vihdoinkin kotona

Mä en tajuu miten et huomannut
Kuinka täydellistä meillä oiskaan
Ja haluun joka on vaiettu
Eikö se taitu muuhun kuin mustaan
Mustaan, mustaan

Kuin lapsi joka kadotti mielensä
Ja kuvitteli maailmoja
Luuli todeksi asioita
Joita oli yksin kuvitellut
Rakennelmia kauniista kodista
Ja huoneista vapaana pelosta ja
Sylistä jossa on turvassa
Ja muita mahdottomia
Nyt se lapsi oli mennyt kuvittelemaan
Sinut sen olkaansa nojaamaan
Sormensa hänen hiuksissaan
Kuin koivujen oksat

Mä en tajuu miten et huomannut
Kuinka täydellistä meillä oiskaan
Ja haluun joka on vaiettu
Eikö se taitu muuhun kuin mustaan
Mustaan, mustaan