Minä olen syksy
Kuolleiden kukkien näyttely
Sinä olet kevät
Liian innokas kättely
Minä olen muuri
Pystyssä suojana skeptikon
Sinä olet polku
Halki nauravan nurmikon

Minä olen hiljaa
Valitsen vailla hoppua
Sinulla on juttuja
Vailla alkua, loppua
Minä olen syksy
Talvea kohti kääntyvä
Sinä olet kevät
Paju mutkalle vääntyvä

Sinä olet ihan hyvä ihminen
Minä olen ihan kunnollinen
Ja yksi plus yksi voi olla nolla
Sinä olet ihan hyvä ihminen
Minä olen ihan kunnollinen
Ja yksi plus yksi voi olla nolla

Ja me istuimme vaiti
Portailla tanssivan mutterin
Kaukana valot
Ja kuviot maaseutukaupungin
Sulla oli mekko
Lanteilta tiukaksi laitettu
Mulla oli hinku
Ja pakoautoni tankattu

Minä olen syksy
Talvea kohti kääntyvä
Sinä olet kevät
Paju poispäin vääntyvä
Nääntyvä sydän
Nälissään virheitä kalastaa
Emmekä taida
Toisiamme me pelastaa

Sinä olet ihan hyvä ihminen
Minä olen ihan kunnollinen
Ja yksi plus yksi voi olla nolla
Minä olen ihan hyvä ihminen
Sinä olet ihan onnellinen
Ja yksi plus yksi voi olla nolla

Sinä olet ihan hyvä ihminen
Minä olen ihan kunnollinen
Ja yksi plus yksi voi olla nolla
Minä olen ihan hyvä ihminen
Sinä olet ihan onnellinen
Ja yksi plus yksi voi olla nolla