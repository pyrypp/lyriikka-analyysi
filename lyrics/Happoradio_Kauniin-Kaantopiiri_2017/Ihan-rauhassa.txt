Lunta satoi niin varhain
Ettei lehdet vaahteroista
Maahan ehtineet paeta
Mä kuulin et se sotaa ennustaa
Ottein totisin viikkaat
Puolikkaita lakanoita
Silmät pelkoa peittää
Mutta kasvojasi huoli reunustaa

Laita verhot kiinni ja ovemme lukkoon
Tänä yönä ei mennä paniikkiin
Minä nostan valkoisen lakanan salkoon
Olet turvassa, nyt ihan rauhassa

Kotikulmilla kaikuu
Ääni marssiaskeleiden
Pelko resonoi kauas
Se toverikseen raivon sonnustaa
Ja meillä on vain nää päivät
Nämä huolet, huokaukset
Joku jonka vuoks' nousta
Ja jota hengellämme puolustaa

Laita verhot kiinni ja ovemme lukkoon
Tänä yönä ei mennä paniikkiin
Minä nostan valkoisen lakanan salkoon
Olet turvassa, nyt ihan rauhassa

Nyt ihan rauhassa
Nyt ihan rauhassa

Tulkoon yö ja koirat kiljuvat
Uutiskuvat verta vuotavat
Palavat puut ja emottomat linnut
Pohjoiseen pakenevat
Tulkoon yö ja koirat kiljuvat
Uutiskuvat verta vuotavat
Palavat puut ja emottomat linnut
Pohjoiseen pakenevat

Laita verhot kiinni ja ovemme lukkoon
Tänä yönä ei mennä paniikkiin
Minä nostan valkoisen lakanan salkoon
Olet turvassa, nyt ihan rauhassa