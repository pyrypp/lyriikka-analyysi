Selvinpäin, mutta erittäin sekavasti
Taas törmäilen seiniin
Ei yhtään liikaa, kuin myöskään sopivastiko
Juovuttu ei, einiin
Jokainen ilta niinkuin tämäkin vielä
Päättyy alkuräjähdykseen
Se iso tunne aamulla vaikea niellä
Kun ei pety pettymykseen

Tänään voisin koittaa
Kuinka kännissä voi soittaa
Ja huomenna
Puolimaratonin makaan
Sanomatta sanaakaan
Joo mä osaan
Mä loistan kuin hämärä

Jo apteekissa ja alkossa ne mut tietää
Paremmin kuin tiedän itse
Onko se seura vai sää, mitä ei voi sietää
Ellei itseään lääkitse
Välillä haluaisin vain lukee Aku Ankaa
Ja ääneti olla
Silloinkin linnut ikkunan takaa jankkaa
Sade riehuu katolla

Jälleen pokerissa voitin
Jukeboksissa ne soitin
Ja huomenna
Epätodellisuuteen herään
Avaan kaljan heti perään
Joo mä osaan
Mä loistan kuin hämärä

Jos eläis joskus edes hetken hetkessä
Vois sydänkohtauksen saada
Kun seison jälleen jonossa tiskin edessä
Luoja osaa, niin yksi kaada

Tänään voisin koittaa
Vihdoin äidillekin soittaa
Ja huomenna
Puolimaratonin makaan
Sanomatta sanaakaan
Joo mä osaan
Mä loistan kuin hämärä
Äiti mä osaan
Mä loistan kuin hämärä