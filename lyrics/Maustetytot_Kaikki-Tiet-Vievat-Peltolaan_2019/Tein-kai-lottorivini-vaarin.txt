Tein kai lottorivini väärin
Kun arvontapäivänä jännitin
Aivan yksin huoneessain
Lopulta tupakankin käärin
Mummon flunssalääkettä rännitin
Pirkka-olutta juodessain

Kun pallot pyörivät ränniin
Mietin Sudanin pieniä poikia
Jotka haluaisivat känniin
Niillä on ongelma sentään oikea

Kun niiden banaanipuista on hedelmät tuotu
Alakertani Alepan hyllyille
Niiden pensaista kahvit juotu
Pantu piiskaa paljaille pyllyille

Mä tein kai lottorivini väärin
Kun aivan viimeisillä rahoilla
Sain vain pienen oluen
Kun istuin tiskillä paljain säärin
Pojat piiritti aikeilla pahoilla
Mä näyttelin että luen

Mut ei se alkanut pänniin
Kun mietin Sudanin pieniä poikia
Jotka haluaisivat känniin
Niillä on ongelma sentään oikea

Kun ei voi Saharan suihkulähteistä
Niiden janoa saada sammumaan
Eikä rikkaiden ruuantähteistä
Saa niiden lehmiä lypsään tai ammumaan

Mä tein kai lottorivini väärin
Kun eilen illalla yhtä äkkiä
Kotoain sähkö katkaistiin
Ympärilleni viltin käärin
Vedin varpaille lisää täkkiä
Ja näin ongelma ratkaistiin

Eikä se alkanut pänniin
Kun mietin Sudanin pieniä poikia
Jotka haluaisivat känniin
Niillä on ongelma sentään oikea

Kun niiden aavikon omasta Alepasta
Ei löydy lääkkeitä HIViin tai malariaan
Eikä ilmaisten kortsujen jakelijasta
Oo kun kuulunut huhuja hataria

Tein kai lottorivini väärin
Mä tein kai lottorivini väärin
Lopulta tupakankin käärin