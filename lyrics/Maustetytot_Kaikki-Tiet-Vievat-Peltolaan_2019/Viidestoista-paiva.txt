Aurinko ei todellakaan tänne enää loista
Eikä aallot tosiaankaan rantaan lyö
Sun numerosi tänään almanakastani poistan
Etten soita sulle enää joka yö

Valehtelisin, jos väittäisin mun öisin nukkuvan
Kun en muutakaan oo vielä keksinyt, vain kattoon tuijotan

Viidestoista päivä ilman sua ja kaljaa
Sen pitäis helpottaa, enpä menis vannomaan
Ei jäljellä oo paljon ilman sua ja kaljaa
Ehkä se helpottaa, mut en menis vannomaan

Linnut eivät todellakaan täällä enää laula
Eikä taivaalla ees tähtösiä näy
Mun korvissani kaikuu enää osastoni aula
Hartain toiveeni on ettei kukaan käy

Liioittelisin, jos väittäisin mun päivin valvovan
Kun en muutakaan oo vielä keksinyt, vain kattoon tuijotan

Viidestoista päivä ilman sua ja kaljaa
Sen pitäis helpottaa, enpä menis vannomaan
Ei jäljellä oo paljon ilman sua ja kaljaa
Ehkä se helpottaa, mut en menis vannomaan

Mun sydämeni kohta varmaan sykkimästä lakkaa
Koht ei silmät enää itkeäkään voi
Sun hammasharjan tänään kyllä roskakoriin nakkaan
Enää kertaakaan "My Only One" ei soi

Valehtelisin, jos väittäisin mun öisin nukkuvan
Silti painajaisen päivisinkin vain ootan loppuvan

Viidestoista päivä ilman sua ja kaljaa
Sen pitäis helpottaa, enpä menis vannomaan
Ei jäljellä oo paljon ilman sua ja kaljaa
Ehkä se helpottaa, mut en menis vannomaan