Luulin kai että sain katovuodet
Kun toisille annettiin sadonkorjuu
Syynä on pahan haltian taika
Tai että itseuskoni horjuu
Vai menivätkös sittenkin
Joulusukat sekaisin
Niin, että ilman hyvää jäin vain minä?
Sinäkin manasit elämääsi
Kun se ei sinulle anna niin mitään
Ja jos tuhanteen kertaan sen kertaat
Sitä voikin jo totena pitää
Niin pyydät: "tulkaa auttamaan
Aivan kaikki korjaamaan…
Saan vuodenajatkin virheellisinä!"
Mutta jos voi olla täällä
Joku Messias maan päällä
Se olet sinä
Vaikka epäilet
Kulkua laahailet vastatuuleen
Niin turhaan messiastaan etsii ihminen
Ja tuuli vastaa: "ainoastaan sinut täällä näen
Ja silti näen sellaisen
Olet messias, jos uskot sen."
Koittaa hiipivän hulluuden kevät
Kesän mitätön kaistale seuraa
Syksy samentaa mielen ja kielen
Talvi säkkiinsä sulkee kuin teuraan
Ja sinähän vain lempeä hait
Vaan reiän sydämeesi sait
Ja suru norui katuun kyynelinä
Sen pari vuosituhatta sitten
Kristus pyhästi lupasi niin
Että varmasti palaisi kerran
Kaikkien koeteltujen pariin
Siksi kai jäit katsomaan
Jos laskeutuisi taivaastaan
Lähivuosimiljoonien päivinä?
Mutta jos voi olla täällä
Joku Messias maan päällä
Se olet sinä
Vaikka epäilet
Kulkua laahailet vastatuuleen
Kun turhaan messiastaan etsii ihminen
Niin tuuli vastaa: "ainoastaan sinut täällä näen
Ja silti näen sellaisen
Olet messias, jos uskot sen."