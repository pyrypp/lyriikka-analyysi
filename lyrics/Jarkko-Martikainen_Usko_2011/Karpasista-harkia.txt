Oltiin pääkaupungissa kuin paratiisissa
Toritungoksissa mainoslaulut soivat
Hymysuin laskivat rahaa rahanlaskijat
Pankit korkoja kiskoivat
Kunnes siihen idylliin linja –auto ajettiin
Auton kyljessä luki neljä sanaa:
"Tuskinpa Jumalaa on olemassakaan."
Vastahyökkäys leimahti raakana
Lausuntoja laadittiin, päitä vatiin vaadittiin
Moni muisti vanhan hyvän keskiajan
Jolloin kuri vallitsi, kun kirkko hallitsi
Näytti hyvän maun rajan
Ja pyhäpäivisin tori täytti silloinkin
Kun rienaajia retuutettiin kettingeissä
Ensin nenät niistettiin, sitten henget riistettiin
Kansansivistyksen merkeissä
Ja laulettiin:
"Kyllä meillä voidaan tehdä kärpäsistä härkiä!
Kyllä mekin pystymme ihmeisiin, aivan niin."
Kun yhteen törmää kykloopit ja epäilevät Tuomaat
Niin ikiliikkuja siinä keksittiin
Se jauhaa: Ei! On! Ei! On! Ei! On! Ei! On!
Ei! On! Ei! On! Ei! On! Ei! On! Ei!
Silloin kissaystävät ja noidat kerkeät
Piilopaikoissaan lymyilivät
Kunnes inkvisitio oli ovillansa jo
Ja pyövelit hymyilivät
Mutta aika entinen on nyt kovin kaukainen
Mietin minäkin: "Jos Luoja on, niin missä?"
Olen epäilijä siis ja kissoja on viis
Ja silti olen hengissä
Kunnes yksi julistaa, ettei ole Jumalaa
Niin toinen sanalla tai aseella taas tähtää
Ja vaikka piti suojella myös maapalloa
Sekin hivenen räjähtää
Siinä armo unohtuu ja vaahdossa on suu
Ja jotain on täynnä vielä pääkin
Jos silloin sanotaan: "turhaan turvaat Jumalaan"
Niin siltä se kyllä näyttääkin
Vaan
Kyllä meillä voidaan tehdä kärpäsistä härkiä!
Kyllä mekin pystymme ihmeisiin, aivan niin
Kun yhteen törmää kykloopit ja epäilevät Tuomaat
Niin ikiliikkuja käyntiin kammettiin
Se jauhaa: Ei! On! Ei! On! Ei! On! Ei! On!
Ei! On! Ei! On! Ei! On! Ei! On! Ei!
Mutta jos on Jumala aivan kaiken takana
Hän kai vapaa-ajattelijatkin loi;
Heidät maahan toi ja vapaat mietteet soi?
Ja sitäkin miettiä voi
Että puheenparsistaan Jeesus tultiin tuntemaan
Hän löysi yleisön ja löysi ongelmia
Mikä syy hänet vei ristinpuuhun, ellei
Sanojensa anarkia?
Mikä syy hänet vei ristinpuuhun, ellei
Sanojensa anarkia?