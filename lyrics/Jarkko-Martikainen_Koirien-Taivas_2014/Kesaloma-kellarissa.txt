Ei me menty Kreikkaan
Ei me menty Kreikkaan

Kai rakkautemme myöskin tämän myrskyn kestää?
Jos paljon kärsii, kai myös unohtaa voi sen?
Vaan köyhän leimaa en voi meistä poiskaan pestä
Kun perheestämme tehtiin viikon ykkösuutinen

Se alkoi siitä, kun koira karkasi auton alle:
Jo pelkät ensihoidot kaikki säästöt vei
Ei sitten menty lomailemaan maailmalle
Vaan kehdattiinko myöntää sitä kenellekään? Ei

Ei me menty Kreikkaan
Ei, vaikka väitettiin
Vaikka ovet lukkoon lyötiin
Ja laukut pakattiin
Ei me menty Kreikkaan
Me mentiin kellariin:
Siellä kanssa kalliin koiran
Köyhyyttämme niin piiloteltiin

Ei kai se ollut aivan hullun hommaa? Tuskin
Yhteisen hyvän vuoksihan lymyttäisiin
Purkeista saataisiin ruuat kuin rusketuskin
Ja kuukauden kuluttua taas hymyiltäisiin

Vaikkei menty Kreikkaan
Ei, vaikka väitettiin
Vaikka ovet lukkoon lyötiin
Ja laukut pakattiin
Ei me menty Kreikkaan
Me mentiin kellariin:
Siellä kanssa kalliin koiran
Köyhyyttämme niin piiloteltiin
Piiloteltiin

Kun neljäs viikko alkoi, usko onneen karttui
Vaikka ne tunnit kuin täit tervajoessa ui
Vaan sitten sairastuit, ja kun se katarri tarttui
Niin ambulanssin tilasin ja kaikki paljastui

Huokaisit kaupassa: "onko enää rakkautta?"
Kun näit julmimman otsikon
Vaan jälkeen sen kellarin olen tässä vieläkin
Jos se ei ole rakkautta
En tiedä mikä on

Ei me menty Kreikkaan
Ei me menty Kreikkaan