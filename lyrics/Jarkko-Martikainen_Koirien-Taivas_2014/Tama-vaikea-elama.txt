Nyt sanotaan ettei se ollut terve
Ettei terveet sellaista tee
Mutta miten sen määrittelee
Terveydenkään?
Minä vain niin rakastuin siihen naiseen
Mietin: kohta kosin ja nain
Ei edes suuttunut silloin, kun sain
Töistä kenkää

Oli rauhaisaa, sydämessä rauhaisaa
Kun kaikki on uudessa alussaan
Eikä mieti huomistaan
Eikä vaikeaa elämää

Nyt tuskin saatat sanoa: "terve!"
Tai kysyä, muutanko pois
Ei kai se kodiksi palata vois
Vaikka se pestään
En silti mennyt vertaisryhmään
Ne vain sanoisi: "suret ja – niin –
Nyt vain hammasta puret. No niin
Koeta kestää"

Tämä vaikea elämä
Tämä vaikea elämä on:
Joskus vihaan sen painoa
Vaikka on ainoa
Arvoltaan mittaamaton
Tämä vaikea elämä
Tämä vaikea elämä on:
Joskus vihaan sen painoa
Vaikka on ainoa
Arvoltaan mittaamaton
Joka ainoa elämä on

En oikein muista sen illan kulkua
Olen nykyään niin väsynyt
Mutten ainakaan riitoja nyt
Muista olleen
Kai hän vain sanoi: " tule ja katso!"
Ja siinä siis tuijotin
Kun hän nosti sen pistoolin
Ohimolleen

Tuli hiljaista, hälyttävän hiljaista
Kunnes sireenit kirkuivat lomittain
Ja minulle jäi vain

Tämä vaikea elämä
Tämä vaikea elämä on:
Joskus vihaan sen painoa
Vaikka on ainoa
Arvoltaan mittaamaton
Tämä vaikea elämä
Tämä vaikea elämä on:
Joskus vihaan sen painoa
Vaikka on ainoa
Arvoltaan mittaamaton
Joka ainoa elämä on
Arvoltaan mittaamaton