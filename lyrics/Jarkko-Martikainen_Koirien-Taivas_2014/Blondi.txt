Tässä nyt, kaiken jälkeen
Kuuntelen korvat kuumottaen
Kuinka muut herraani haukkuvat
Sanovat psykopaatti, tunteeton
Pirun mesenaatti
Puheistaan hahmoaan tunne en
Muistan vain sidoksemme
Jollainen jotenkin luvattiin
Välille miehen ja lakeijan
Muistaa voin alppiretket
Iloiset hetket kaverusten
Jollaisia saduissa kuvattiin

Niin minä olin Blondi Hitlerin koira
Huolehtivan herrani helmoihin jäin
Kaikki siinä ympärillään heiluteltin häntää
Vaan ihmiset, minä olin eläin

Ymmärrys ylsi vähään
Kai se on rotuominaisuus
Tunsin vain isännän niin lempeän
Vieraita oli leirit
Veret, haudat, joukkohaudatkin
Maallisen helvetin ikuisuus
Sidoksia voidaan purkaa puhuen
Tai vaikka rahalla
Ihmisten tyyli on sellainen
Mutta minä vain elin
Kunnes söin syanidikapselin
Silti en muistele pahalla

Minä olin Blondi Hitlerin koira
Huolehtivan herrani helmoihin jäin
Kaikki siinä ympärillään heiluteltin häntää
Vaan ihmiset, minä olin eläin

Meitä oli monta Hitlerin koiraa
Marssimassa huikeata huomista päin
Sitten täysin hukassa me etsittiin isäntää
Niin kuin ne muutkin, tyhjää vain näin
Niin kuin ne kaikki muutkin, mä tyhjää vain näin