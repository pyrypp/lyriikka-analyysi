Usko on ihmisen yksityisasia
Siksi sen piilotan aina kun voin
En tiedä miettikö Pietari samaa
Kun kolmatta kertaa Jeesusta kielsi
Toivo on keskeinen rooli sen pelin
Jossa on rikkaat ja köyhät ja muut
Ilman on haastava olla mut
Toivoa liikaa jos jakaa niin huonosti käy

Rakkaus taas, siitä en tiedä
Helposti sekoitan seksin ja sen
Luottamus, epäilys, kaipaus, ilo
Nouseeko katu vai kaadunko minä?
Rakkaus taas

Surusta käyttäisin termiä kaunis
Koska se puistona näyttäytyy
Tyhjiä penkkejä, jäätynyt lampi
Rinteessä lehtiä, mennäänkö jo?
Ilon mainitsin mutta on syytä
Nostaa sen esiin toistamiseen
Siitä on suosittu äänekäs versio
Mutta on paljon myös hiljaista iloa

Rakkaus taas, siitä en tiedä
Helposti sekoitan seksin ja sen
Luottamus, epäilys, kaipaus, ilo
Nouseeko katu vai kaadunko minä?
Rakkaus taas

Sitten on pelko, siinä on paljon vihaa
Ja vihalta näyttävät tunteet
Siinä on ahneus, siinä on kateus
Pelko on ilmassa tuoksuva savu

Rakkaus taas, siitä en tiedä
Helposti sekoitan seksin ja sen
Luottamus, epäilys, kaipaus, ilo
Nouseeko katu vai kaadunko minä?
Rakkaus taas
Rakkaus taas