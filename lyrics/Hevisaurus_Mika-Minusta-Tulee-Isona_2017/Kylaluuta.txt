Ou jee! Ilta yksin himassa!
Kauhee lista herkkuja luvassa!
Vielä pöyhin ton sohvatyynyn, pian valmis oon
Otan kaukosäätimen ja sohvalle hyydyn
Leffa alkakoon!
Mut äh, nyt kuulen ryskytyksen
Ovenraossa nään tutun irvistyksen
Voi ei! Se on naapurin elefantti
Voi ei! Sil on kourassa kippo ja lantti
Tuli muka sokeria lainaamaan
Mutta illaksi aikoo jäädä lorvimaan
Kyläluuta, kyläluuta! Kyläluuta, Kyläluuta!
Aina ilman lupaa se änkee sisään
Sohvalta huutaa: "Limsaa lisää!"
Kyläluuta, kyläluuta! Kyläluuta, Kyläluuta!
Se tylsiä tarinoita jaarittelee
Karkit syö ja kärsänsä pyyhkäisee
Mun torkkupeitteeseen. En kestä enää!
Nyt hei keksin, juoksen liiteriin!
Jollei tepsi jekku, joudun kiipeliin
Osuu katseeni siimahäntään, sen sisään vien
Miten joku tätä hiirtä pelkää
Vaikka se on niin pien?
Nyt hyppää norsu puolivoltin
Ja pinkoo kumoon meidän pihan portin
Hei hei! Juoksi karkuun elefantti
Hei hei! Sain tekstarin "Lainaa lantti?"
Läksi kiusaksi kiinan maan
Nyt maapallon toisella puolella huudetaan:
Kyläluuta, kyläluuta! Kyläluuta, Kyläluuta!
Aina ilman lupaa se änkee sisään
Sohvalta huutaa: "Limsaa lisää!"
Kyläluuta, kyläluuta! Kyläluuta, Kyläluuta!
Se tylsiä tarinoita jaarittelee
Karkit syö ja kärsänsä pyyhkäisee
Mun torkkupeitteeseen. En kestä enää!
"Etkö lähtis jo takas? Mua alkaa väsyttää
Usko jo norsu rakas, ei oo sun sohvas tää!"
Kiinalaista itkettää...
Kyläluuta, kyläluuta! Kyläluuta, Kyläluuta..