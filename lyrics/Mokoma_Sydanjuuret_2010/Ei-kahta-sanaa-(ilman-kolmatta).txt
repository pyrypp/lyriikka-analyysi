Avaa arkku, murra saranat
Päästä valloille oikeat sanat
Älä liian pitkään odota
Tai menetät sopivan ajan

Mitä sielusi halajaa
Ei kahta sanaa ilman kolmatta
Mikä sisintäsi ravistaa
Vain kaksi sanaa vailla kolmatta
Pidä kiinni mitä sovittiin
Päästä ilmoille syömmesi salat
Jos et onneasi huutaa saa
Tulet katumaan iät ja ajat

Mitä sielusi halajaa
Ei kahta sanaa ilman kolmatta
Mikä sisintäsi ravistaa
Nuo kaksi sanaa vailla kohdetta
Mitä sielusi halajaa
Ei kahta sanaa ilman kolmatta
Millä sisimpäsi ravitaan
Kolme sanaa: minä rakastan sinua