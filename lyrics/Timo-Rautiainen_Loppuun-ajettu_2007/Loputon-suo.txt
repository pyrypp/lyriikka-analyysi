Päässäni soi sävel tuntematon
Tätä laulua on hyvä laulaa
Seinä vastassa on matka mittaamaton
Eteenpäin lähden taas tämä alkaa
Läpi linjojen kuljettava minua
Ohi miinakentän ja vartion
En tarvitse muuta kuin rohkeuden
Ja joka päiväisen mahdollisuuden
Määränpäähän saavun ja istuudun
Ketään selkäni taakse en päästä
Ympärilleni katson ja varmistun
Kukaan yllätä ei mua täältä
Tässä istun ja kuuntelen puheensorinaa
Tässä istun ja mietin tulevaa
Vaikka jokainen nyt mua tuijottaa
Tässä turvassa on hyvä olla
Tuhkakuppi ja lasi jo valmiina
Veistä haarukan vierelle säädän
Salainen järjestys se on olemassa
Olen varma vain minä sen tiedän
Tiedän kuinka voi maailma noin vain hajota
Todellisuus hetkessä kadota
Väärä lause voi paljastaa haurauden
Yksi sana voi rikkoa kaiken
Miksi olla en voi vapaa ihminen
Niinkuin tuo joka vierestä kulkee
Siihen pysty mä en
Olen sellainen joka itsensä näin ulos sulkee
Elämältä jolta sen kaiken hyvän sain
Mitä toivoa ihminen saattaa
Sitä huonoa osaa nyt odotan vain
Pelkään aikani loppuvan