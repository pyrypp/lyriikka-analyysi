Tahtoisin kaikkeni yrittää
Vaikka näen mikä edessä on
Kaiken jälkeen tiedän että ansaitsen
Tälläisen kohtalon
Tänä talvena järvi ei jäätynyt
Ensilumi satoi kuitenkin
Puoli vuotta se oli myöhässä
Ja sen väriä ihmettelin
Tule tänne niin näytän sinulle sen
Kuinka arkin rakentaa
Ennenkuin tämä tuuli keväinen
Meiltä kaiken pois puhaltaa
Meidän elinaikanamme
Elintilaa lisää me vaadimme
Väki pakolla se vietiin ja tuhottiin
Miksi vartiotorni ei herättänyt
Miksi antoi käydä näin
Pää pensaassa ja kädet ristissä
En oppinut virheistäin
Niin paljon minä nyt tahtoisin
Teitä neuvoa ja opastaa
Mutta surettaa kun tiedä en
Onko olemassa tulevaa
Meidän elinaikanamme
Teidän kätenne valmiiksi sidoimme
Voitteko tehdä muuta kuin luovuttaa
Teidän elinaikananne
Muistokirjoituksen te laaditte
Tälle kaikelle minkä teiltä varastimme