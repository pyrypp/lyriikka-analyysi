Joka ilta kun lamppu sammuu
Ja saapuu oikea yö
Niin nukkumatti nousee
Ja ovehen hiljaa lyö
On sillä uniset tossut
Ja niillä se sipsuttaa
Se hiipii ovesta sisään
Ja hyppää kaapin taa
Ja sillä on uninen lakki
Ja sininen uninen vyö
Ja unista jäätelönpalaa
Se pienillä hampailla syö
Ja sillä on sininen auto
Ja se auto hyrrää näin
Sur rur sur rur
Ja lähtee unen sinistä maata päin
Ja pieni sateenvarjo
On aivan kallellaan
Ja sinistä unien kirjaa
Se kantaa kainalossaan
Ja unien sinimaahan
Se lapset autolla vie
Sur rur sur rur
Ja sinne on sininen uninen tie
Ja siellä on kultainen metsä
Ja metsässä kultainen puu
Ja unien sinilintu
Ja linnulla kultainen suu
Ja se unien sinilintu
Se lapsia tuudittaa
Se laulaa unisen laulun
La la lalla la lalla laa