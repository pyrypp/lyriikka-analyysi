Ken näytti tien helvettiin?
Ken iski sun kahleisiin?
Ken rypisti otsasi niin
Kalmon syviin uurteisiin?
Keltä vapautes kurjan sait
Maankiertäjä, tiedät kait?
Ken sun loi
Ken erossa muista vaeltaa
Ei laumasta turvaa saa
Kun valitsit polun kaltevan
Ja hylkäsit muiden maailman
Et ihmisyydestä lohtua saa
Vain ikuinen tie sua rakastaa
Ken sun loi?
Kädet hilseilevät kuivunutta verta
Alla kyntein muisto pyhän maan
Lahon ruumiin pukee laho vaatekerta
Messukasukka vakaumuksesta sairaan
Vatsa turvonneena, tautien kohtu
Vapahtaja kalvaa lisää elintilaa
Maan korvessa kulkevi, yksinkertaisen lohtu
Kenen pelastaa, kenen pilaa