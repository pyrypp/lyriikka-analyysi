Ei mikään mallilapsi
Ei tehnyt niinkuin sanottiin
Vaan kulki oman tiensä
Ja sitä kieroon katsottiin
Kun muut jää maahan kiinni
Hän pilviä saalistaa
Joi elämän maljan pohjaan
Antoi tunteiden kuljettaa
Näki värejä siellä
Missä muut vain harmaata
Poimi kukkia sieltä
Missä oli vain kovaa maata
Ei katsonut taakseen
Aina eteenpäin
Niin paljon ikävää
Nyt tunnen sisälläin
Hän poissa tänään on
Te lujaa tanssikaa
Tuolla pilven reunalla
Vetää kuohuvaa
Hän poissa tänään on
Te sopulit malja nostakaa
Miehelle joka teki aina
Niin kuin huvittaa
Niin monta kertaa maahan lyötiin
Ylös jaksoi noista toki
Antoi kasvot sanalle sitkeys
Vaikka kovia niin koki
Vilkaise taivaalle
Hän siellä vilkuttaa
Siunaa meitä kovan onnen lapsia
Joita tuuli kuljettaa
Hän poissa tänään on
Te lujaa tanssikaa
Tuolla pilven reunalla
Vetää kuohuvaa
Hän poissa tänään on
Te sopulit malja nostakaa
Miehelle joka teki aina
Niin kuin huvittaa