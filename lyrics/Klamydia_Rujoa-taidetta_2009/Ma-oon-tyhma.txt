Päästän suustani sammakon
Päästän toisenkin
Ja jos hetken vielä kuuntelet
Niin karkaa kolmaskin
Taas möläytin
Jotain saatan katua myöhemmin
Mutta tuppisuuksi jäämistä ainakin surisin
Ehkä lennän yli laidan
Ehkä riman alitan
Mutta ootko ikinä kuullut
Että siitä valitan?
Mä oon tyhmä
Mä oon hullu
Tiedän kyllä sen
Mutta ootkohan säkään täysillä
Mä vähän epäilen
Mä elän niinkuin tahdon
Sinä niinkuin tahdotaan
Että kukas se idiootti oikein olikaan?
Köyden rasvaamisen lopetin
Sen menemään paiskasin
Aika jatkaa matkaa
Kun pääni nollasin
Joskus tuskainen on tie
Joskus sataa kunniaa
Mut on pakko kurkata taas
Uuden nurkan taa