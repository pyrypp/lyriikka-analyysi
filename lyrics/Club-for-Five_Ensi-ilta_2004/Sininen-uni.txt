Joka ilta kun lamppu sammuu
Ja saapuu oikea yö
Niin nukku-matti nousee
Ja ovehen hiljaa lyö
Ja sillä on uniset tossut
Ja niillä se sipsuttaa
Se hiipii ovesta sisään
Ja hyppää kaapin taa
Ja sillä on uninen lakki
Ja sininen, uninen vyö
Ja sinistä jäätelönpalaa
Se pienillä hampailla syö
Ja sillä on uninen auto
Ja se auto hyrrää näin
Surrur, surrur ja lähtee
Unen sinistä maata päin
Ja pieni sateenvarjo
On aivan kallellaan
Ja sinistä unien kirjaa
Se kantaa kainalossaan
Ja unien sinimaahan
Se lapset autolla vie
Surrur, surrur ja sinne
On sininen, uninen tie
Ja siellä on kultainen metsä
Ja metsässä kultainen puu
Ja unien sinilintu
Ja linnulla kultainen suu
Ja se unien sinilintu
Se lapsia tuudittaa
Se laulaa unisen laulun
La-la-lal la-la-lal lal-laa