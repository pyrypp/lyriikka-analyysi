Tuuli puhuu enää kuiskaten
Sillä aurinko on jo mennyt nukkumaan
Pilvivuoteelleen sekaan untuvien
Kultaisen taivaanrannan taa
Kaikki on niin kaunista
Pehmeää ja rauhallista
Yön syli on turvallinen
Suojaansa tuhlaillen

Hyvää yötä maailma
Hyvää yötä maailma
Aamulla aurinko nousee taas

Tähdet hiipivät paikoilleen
Kiinnittyen tummaan samettiin
Ihmiset asettuvat aloilleen
Jo hyvänyönsuukot vaihdettiin
Laivat meriä kyntävät
Suihkukoneet lentävät
Luxemburg soittaa rokkia
Nuoret salaa kuuntelevat

Hyvää yötä maailma
Hyvää yötä maailma
Aamulla aurinko nousee taas