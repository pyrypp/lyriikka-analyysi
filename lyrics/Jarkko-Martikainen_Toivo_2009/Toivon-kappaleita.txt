Koira etsii luuta, lintu pesäpuuta
Sotaherra pataljoonaa jolle voisi huutaa
Kirkonrotta lanttia, messu musikanttia
Rannanjärvi helvetissä isontalon Anttia
Tai Attilaa tai Lallia tai jotain kavereit
Niin, niin, niin
Minä etsin kaikkialta toivon kappaleita
Sota etsii rauhaa, riitti rukousnauhaa
Koneet jotain mitä kelpaa rattaistossa jauhaa
Vahvinvaihdon myötä päivä etsii yötä
Synninpäästö edes yhtä kunnon synnin työtä
Kun siellä rajan tuntumassa kysyin
Minne päin nyt matkaa teet
Sanoit: "sinne, minne jäivät toivon kappaleet."
Nero tahtoo selvittää, mikseivät sydän ja pää
Kohtaa, vaikka välimatka alle puolen metrin jää
Lapsi etsii nisää, vanhus taivaan isää
Janoisimmat paikkaa, johon pääsee aina sisään
Minä tahdon valaista vain virvoittavat veet
Joiden virtauksissa uivat toivon kappaleet
Talo tahtoo katon, surun lapsi raton
Pikku prinssi palvelijat sekä taikamaton
Ja kansan hurraamaan, kun sai jalan lahkeen sisään!
Jotkut tahtoo mitä vain, kunhan vain saavat lisää
Tyydyn vähempään: haen sateenkaaren pään
Jos on toivon kappaleita siellä, sinne jään
Jano huutaa vettä, tuli kipenettä
Pettyneimmät jotain positiivista näytettä
Kipu huutaa rajaa, kulkukatti majaa
Levottomat sielut sitä, mikä meitä ajaa
Pyhiinvaeltaja etsii jotain kadonneita
Käärinliinojaan ja minä taas toivon kappaleita
Aave atsii alaa, kansa kahta kalaa
Noita noitarovioita, joissa voisi palaa
Se kysyi niiden keskeltä, miksi matkaa teen
Lämpimästä idästä pyrin pohjoiseen?
No, koska kyltti seinässä sanoi: "olet tässä elämässä
Toivon kappaleita etsimässä."
Tässä elämässä
Toivon kappaleita etsimässä
Niin