Vainajärven rannassa
On parvi muuttolintuja
Mikä niitä riivaa
Riivaa myöskin minua
Lentävät ja kiertelevät
Vanhan kirkontornin yllä
Eivät osaa päättää
Mennäkö jo vaiko jäädä

Alkuaineiden jaksollisesta taulukosta
Valitsemme raskaimman
Siihen pyrimme kemian keinoin
Ja talouden keinoin ja runouden ja laulun

Raskas on päätöksen paino
Raskas on kantaa avaruus
Kuilujen pohjilla
Tähtien parvissa
Miettiä vapautta
Joka pilkkaa ja pakenee
Vie totuuden aina kauemmas
Ja öisin unissa loistaa
Kullasta lyötynä maljana

Hyödyttömät haudataan
Elleivät itse tajua kuolla
Syksy tulee ajallaan
Pian sylkee jäätä järviin
Kohennat tulta kylmin käsin
Vaikka kirjasi sinut pettivät
Itseksesi hymyilet
Kuin ymmärrystä vailla

Asuu vanhoja voimia joita on
Totuttu kutsumaan pahoiksi
Koska he muuttivat tyhjyyden aineeksi
Mieheksi ja naiseksi he meidät

Raskas on päätöksen paino
Raskas on kantaa avaruus
Kuilujen pohjilla
Tähtien parvissa
Miettiä vapautta
Joka pilkkaa ja pakenee
Vie totuuden aina kauemmas
Ja öisin unissa loistaa
Kullasta lyötynä maljana

Raskas on päätöksen paino
Raskas on kantaa avaruus
Kuilujen pohjilla
Tähtien parvissa
Miettiä vapautta
Joka pilkkaa ja pakenee
Vie totuuden aina kauemmas
Ja öisin unissa loistaa
Kullasta lyötynä maljana