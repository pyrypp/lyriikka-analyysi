Huomiseksi luvattiin myrskyä
Minä valvoin koko matkan
Istuin ylhäällä ja mietin mitä siellä tekisin
Aamuseitsemän, ei minään vuonna
Ei viikonpäivänä, ei missään kuussa

Vilja mätänee pelloille, kun on ajateltava tekojaan
Linnut mustina varjoina nousevat syksytaivaalle
Ja vuoteessa on ruumis, se on vielä lämmin
Mutta kuinka monta vuotta, kuinka monta kuukautta

Yöllä kuulen kellojen soivan
Tässä tyhjässä talossa
Näen unta suuresta parantajasta
Toivon sinun nukkuvan

Sinä kesytät kylpyhuoneessa neljä mustaa lintua
Ne on avuttomia, rumia, paholaisen petoja
Kaikki tämä kuolema menee tekojemme edelle
Kirjoittaa uudemman runouden
Lausuu ääneti viimeiset sanat

Ja vaikka on kevät, tuuli repii silmut puista
Nauraa koivukujalla rakastetun äänellä
"Olit ainoa, johon luotin niin että saatoin pettyä"
Nyt pidätän tätä itkua, kunnes siihen tukehdun

Yöllä kuulen kellojen soivan
Tässä tyhjässä talossa
Näen unta suuresta parantajasta
Toivon sinun nukkuvan

Ja maa on kevyt käydä, lumivalkoinen
Ja maa on kevyt käydä, lumivalkoinen
Ja maa on kevyt käydä, lumivalkoinen
Ja maa on kevyt käydä, lumivalkoinen