Jänis meni lankaan
Jota olevankaan
Se uskonut ei kotikulmilla
"Kuka täällä häärää?
Onko mitäään määrää
Ihmisen keinoilla julmilla?"
Siinäpä nyt Väiski
Kärpäsiä läiski
Ja ryntäili, säntäili puskassa
Toivoo kuolevansa
Umpikiero ansa
Uhria kieritti tuskassa
Tosiaan, tosiaan, tässä rimpuillaan
Ristihuuli on saaliina langoissa
Tosiaan, tosiaan, onko ollenkaan
Mitään järkeä sen vastahangoissa?
Tuli siihen kettu
Hyvin koulutettu
"Kerropa Repo mitä voitaisiin"
"Vaimenisi parku
Ja alkaisi karku
Koipesi jos amputoitaisiin"
Tosiaan, tosiaan, tässä rimpuillaan
Ristihuuli on saaliina langoissa
Tosiaan, tosiaan, onko ollenkaan
Mitään järkeä sen vastahangoissa?
Jänis katto Mikkoon
Ja katto kanervikkoon
Tuumaili aivan ymmällään:
"Mikä on se hyöty
Kolme koipea on syöty
Enkä ole edennyt metriäkään"