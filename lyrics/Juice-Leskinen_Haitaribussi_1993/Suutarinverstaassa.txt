Suutarin verstaassa hyökätään hommiin
Suutari on suutari, eikä nuku pommiin
Kaikki on kerralla jalkeilla
Saa siinä anturat halkeilla
Suutari sällille neuvoja antaa
Käännä sinä kieltä niin minä otan kantaa
Näin sitä askarta ohjaillaan
Herran pieksuja kun puolipohjaillaan
Suutarin sälli on kauhusta kankee
Korot ei kun kallistu ja eräpäivä lankee
Tohvelisankarit pankeissa
Jarrukengät on löysällä tankeissa
Sälli se plankkasi, huuteli "Kas, kas"
Kaasua polkaisi jalkine raskas
Siinä on bonukset tiltissä
Kun on saumausvirheitä iltissä
Suutari huutaa: "No olkaa ja menkää!"
Kaikki on äimänä, saatiinko kenkää?
Hermoille stereot käy sillä
Siksi monoihinsa sekoaa se täysillä
Heitäpä suutari hermostoosi
Läskipohjan päälle tehty suutarin soosi
Suutarin lohtakin keitellään
Palan paineeksi lestiä keitellään
Suutarin tyttären valtasi henki
Mieheksi mulle se saapasrenki
"Joopa joo" pettymyksestä henkäisin
Tytär suutarin on kevytkenkäisin