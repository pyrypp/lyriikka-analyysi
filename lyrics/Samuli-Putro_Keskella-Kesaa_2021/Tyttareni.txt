Pienet varpaat, hoitopöytä
Sinisilmä, vasta tullut
Tuntematon kaalikerä
Samaa verta, tyttäreni

Nouse ylös, juoksuaskel
Maton reuna, hupsis
Otan syliin, lohdutan
Ei hätää, tyttäreni

Nukkeleikki, ponihäntä
Ystäviä, leppiksiä
Kiukuttelee itsepäinen
Tyttäreni

Ensimmäiset ihastukset
Odotukset, pettymykset
Olen ehkä maailman rumin
Etkä ole, tyttäreni

Väistämätön välimatka
Erkanee ja erkanee ja
Näyttää ihan äidiltään
Nukkuessaan

Muuttokuorma, opiskelu
Itsenäisyys, ikävöinti
Värisevä äänensävy
Soitetaan taas

Vihkiminen elokuussa
Kaupungissa isot juhlat
Puistojatkot, viinipullot
Taivaan tähtiviiruja

Illalliset, kynttilöitä
Sanot että kohta meitä
Yksi lisää on ja katsot mua
Ei riitä sanoja

Aika juoksee kulman taakse
Jaksan tuskin kengät nostaa
Katseesi jo huolestunut
Tyttäreni

Leikkipuisto, syksypilvet
Muovisanko, tippuu hiekkaa
Kehon kieli, surun kieli
Ambulanssi

Jäähyväiset rauhalliset
Makuuhuone hämärässä
Tyttäreni ääriviivat
Luopuminen
Luopuminen
Luopuminen