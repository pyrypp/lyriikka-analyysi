Ajattelen patsaita Oslon keskustassa
Suihkulähteitä, joiden pohjalla
On rahaa ja roskia
Olen tässä ja muualla yhtä aikaa
Lääkäri katsoo ruutua pienessä huoneessa
On valtavan hiljaista

Kuka ulkoiluttaa koiran
Kuka liikkeen avaa
Kuka vanhemmille soittaa
Kuka pojat kuskaa harjoituksiin

Ajattelen pitkää hiekkarantaa
Mökin ja meren välissä
Sisiliskoja, ne luopuvat hännistään
Lääkärintakki on valkoinen lupaus
Hoidosta, josta voi selvitä hiusten lähdöllä
En aivan ymmärrä

Kuka ulkoiluttaa koiran
Kuka liikkeen avaa
Kuka vanhemmille soittaa
Kuka pojat kuskaa harjoituksiin

Eihän tämä tapahdu minule, eihän?
Syöpä on vanhojen ihmisten tauti

Kuka ulkoiluttaa koiran
Kuka leikkaa siltä kynnet