Tee minusta vahva
Tee minusta rohkea
Tee itsesi näköinen
Tee auringon nousuksi
Tee vanhaksi metsäksi
Tee minusta julma
Tee minusta aaltoja
Tee minusta kanervaa
Tee minusta rannalle pudonnut simpukan kuori
Ja vene, sen airot, sen reunat, sen kestävyys

Tee minusta ihminen
Maljakon särkyvä pohja
Sen viiltävät sirpaleet
Marraskuun voimattomuus

Tee minusta rukous
Tee minusta lempeä
Tee minusta seppele
Herätä minut
Tee minusta varpunen
Tee minusta nukkuva
Tee minusta rotkossa ulvovan eläimen ääni
Sen loputon ikävä, toivo ja toivottomuus

Tee minusta ihminen
Maljakon särkyvä pohja
Sen viiltävät sirpaleet
Marraskuun voimattomuus

Tee minusta ihminen