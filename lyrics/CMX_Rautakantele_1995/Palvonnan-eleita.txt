Asu on vapaa
Täällä aiheet ja käsittely tapaa
Merenrantaa, rautatietä ei näy eikä näy näkyjä
Näkyy sairasvuoteen pääty
Likaiset astiat joissa eiliset odottaa uutta tulemista
Enkelit ei tee tietä tähän innoituksen asumukseen
Ei pasuuna soi, ei suitsua mirha
Ei viisikanta kulmillaan tuo Sofia syviä sanoja
Mutta häilähti äsken kuin kurillaan
Rytmin seassa itkeskellen muisto jostain tulevasta

Ei tämä ole leikki ollenkaan
Ei tämä ole leikki ollenkaan

Hukkaanheitettyjen hetkien pelastajasankarit
Puhuja ja kuuntelija
Veli sisko jotka tietää yksinäisyyden vuoren kirot
Ja kiipeämisen vaikeuden
Eivätkä halua yrittää
Niinkauan kuin se mitä elämäksi sanotaan
Heittää murusia käteen
Vuosi vuodelta heikompaan
Eihän tämän näin pitänyt laulaa ikuista kertosäettään
Kun ajan ikonit syytävät lempeitä hymyjään
Kunnes kasvot mätänee
Kunnes muistan kaiken ulkoa, eikä tekoja enää tule

Ei tämä ole leikki ollenkaan
Ei tämä ole leikki ollenkaan
Ei tämä ole leikki ollenkaan
(Ja neitsyt narrin puvussa laskee valtit, kaataa pöydän
Ensimmäinen ja toinen sotilas vastaavat vain toisilleen)
Ei tämä ole leikki ollenkaan
(Ja mielettömät odottavat vuoroaan veitset valmiina
Voittaja on se, joka huomaa ajoissa)