Suomi on maailman paras valtio
Sanovat jotka sen huipulla on
Verot on justiinsa ihan sopivat
Tiet on hyvät ja naapurit kivat
Ei rikollisuuttakaan täällä juuri oo
Sukupuolten välillä tasa-arvo
Ikärakenne ihan kohta kohdallaan on
Kun meikäläiset täältä korjaa kalmo
Äkäinen eläkeläinen
Oon sankari toissapäiväinen
Äkäinen eläkeläinen
Syystäkin oon äkäinen
Ei ääntämme kuulla, meiät vaimennettu on
Oomme lääkkeitä täynnä, kuin muumiot
Käyttöarvo määrää täällä ihmisarvon
Jos et hyödyksi oo, tulee laitostuomio
Sukulaiset ne pahimmat on
Nimi alle lappuun, jossa lukee syyntakeeton
Pesä pannaan jakoon, vaikka hengissä oon
Harmittaa kun tollaset mätämunat hautonut oon
Äkäinen eläkeläinen
Oon sankari toissapäiväinen
Äkäinen eläkeläinen
Syystäkin oon äkäinen
Teinit meitä tönii ja räkyttää vaan
Kun rullaluistimilla rollaattorin ohittaa
Tekis mieli kampittaa tai kepillä huitaista
Vaan ne apuun huutas opea ja kuraattoria
Sitten niiden vanhemmat kuttus virkailijan
Sossusta, joka hälyttäisi kelan
Ja sukulaiset saisi aiheen mulle varata
Paikan vanhainkodista
Ja sinne mut unohtaa
Äkäinen eläkeläinen
Oon sankari toissapäiväinen
Äkäinen eläkeläinen
Syystäkin oon äkäinen
Eihän me saada kohta äänestääkään
Vaikkei mun ehokas oo hengissäkään
Kun se kuoli ja kuopattiin vuonna 86
On olot menny koko ajan karseammaks
Nyt tahallani etuilen ma jonoissa
Pankkitilin tyhjennän euron kerrallaan
Sen saldo oli eilen melkein vanha miljoona
Joten huomenna taas tavataan kassajonossa
2x
Äkäinen eläkeläinen
Oon sankari toissapäiväinen
Äkäinen eläkeläinen
Syystäkin oon äkäinen