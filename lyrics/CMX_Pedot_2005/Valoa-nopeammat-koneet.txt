Kylmä kuin metalli, tyhjä kuin sydän
Minä olen matkalla takaisin pimeään
Kylmä kuin metalli, tyhjä kuin sydän
Ei sitä vielä nää, ei sitä vielä nää

Maaliskuun aurinko, älä meitä hylkää
Kun päivä pitenee niin vähäksi aikaa
Tuulessa pakkaslumi leikkii, vaikka pian sulaa
Ei sitä vielä nää ei sitä vielä nää

Ja ennen kuin aurinko jäätyy
Se palaa hetken kuumemmin
Ja ennenkuin silmämme sulkeutuu
Mitä kaikkea ne vielä näkevät

Kuuma kuin metalli, täysi kuin sydän
Minä olen matkalla takaisin valoon
Kuuma kuin metalli, täysi kuin sydän
Ei sitä vielä nää, ei sitä vielä nää

Joskus yltää tuo valo tännekin
Ja minä muistan paikkoja
Joissa en ole käynyt
Joskus yltää tuo valo tännekin
Ja minä muistan paikkoja
Joissa en ole käynyt