Asiat, joille meillä ei ole nimeä
Kasvot, joiden ilmettä ei voi ymmärtää
Kirjoitus, jonka merkistö on tulkitsematon
Uni, josta herää uuteen uneen aina vaan

Jos olit tiennäyttäjä
Näytit oudon tien
Jos olit sanansaattaja
Saatoit kummaa viestiä

Ja nyt alla eteläisen taivaanpallon vaellan
Nimettömät tähdet sen kantta koristaa
Ja nyt alla kylmän tuikkeen nimekseni oivallan
Nimen joka eksynyt ja unohtunut on

On mahdoton tie, mahdoton saavuttaa
Mahdoton tie, mahdoton kantaa mukanaan
Ja jokainen päivä elettyä elämää
On portaat tai putous
Ja täällä me asumme

Paikat, joita nimitämme kodiksi
Kasvot, joihin heijastamme rakkauden
Kirjoitus, se ihollamme luikertaa
Uni, jossa viljaa hohtaa loputtomat vainiot

Jos oisit tiennäyttäjä, jos olisit tie
Jos oisit sanansaattaja, jos olisit sana
Jos oisit tiennäyttäjä, jos olisit tie
Jos oisit sanansaattaja, jos olisit sana