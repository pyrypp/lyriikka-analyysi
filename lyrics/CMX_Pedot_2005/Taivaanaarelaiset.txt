Kun olit sanonut mitä sanoit
Kuulin tuhannen oven
Varjoisilla käytävillä vääjäämättä sulkeutuvan
Kun olit sanonut mitä sanoit
Näin risteytyväin teiden mutkiin
Lakastuvan tuhannen tienviitan

Ja räpäytit vain silmiäsi
Katsoit hetken muualle
Kun sukupolvia kuoli ja kaupungit sortuivat

Väistyköön päivät ja kalvetkoon kuut
Riittäköön rakkaus vain aamuun
Sulkekoon kuolema pettäjäin suut
En usko rakkauden haamuun, kalpeaan

Kun olit sanonut mitä sanoit
Minun sisälläni kuoli joku lapsi
Joka uskoi loputtomaan maailmaan
Kun olit sanonut mitä sanoit
Olin vapaa tänne kulkemaan
Missä jokainen on kohtalonsa kanssa yksinään

Siitä päivästä jäi pala hajoavaa taivasta kurkkuusi
Ja otsallesi kuutamosta sirpale
Siitä päivästä jäi merentumma laine silmäkulmiisi
Ja tuulenpesä asunnoksi kylmyyden

Väistyköön päivät ja kalvetkoon kuut
Riittäköön rakkaus vain aamuun
Sulkekoon kuolema pettäjäin suut
En usko rakkauden haamuun, kalpeaan