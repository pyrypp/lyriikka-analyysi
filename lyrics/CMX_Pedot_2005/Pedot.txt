Lättäjalka, vääräsääri, pattipolvi, kihtiselkä
Kyttyräinen, kampurainen, käsipuoli, koukkusormi
Maksaläiskä, väkäleuka, takkuparta, harvahammas
Siimatukka, konkkanokka, hörökorva, kyrmyniska

Tule meille johtajaksi, valtiaaksi, keisariksi
Kuninkaaksi, sulttaaniksi, faaraoksi, kalifiksi
Päälliköksi, satraapiksi, herraksi ja shaahiksi
Isännäksi, mestariksi, ruhtinaaksi, tsaariksi
Tule epäjumalaksi, puhemieheksi, paaviksi

Syyläposki, kierosilmä, rujo, rampa, vähänläntä
Hilsehtivä, rähmäripsi, rohtunut ja tulehtunut
Sierettynyt, paukamilla, paiseinen ja ajoksilla
Ristihuuli, turjanruoja, luonnevikainen ja nuiva
Katkera ja enimmäkseen suustaan siivoton

Me olemme Libanonin seetri, Nuubian eebenpuu
Stalingradin koivu, Teutoburgin tammi ikuinen
Me olemme Katalaunisten kenttien ruusupuu
Ja itkevä raita Normandian
Me olemme graniittia, maasälpää, gneissiä
Ukrainan verentummaa multaa
Me olemme kalkkijuonne Illyrian basaltissa
Rautajuova moreenissa Salpausselkien

Me olemme valloittajat, puolustajat, hyökkääjät
Me olemme juoksuhautojen hiekkaa
Etenemme, lakoamme, kostamme ja hajotamme
Ja valumme viime pisaraan
Me olemme plasmavaaja, öinen pommilaivue
Me olemme parvi kineettisten ohjusten
Me olemme ohjelmoijat biomekanoidien
Romauttajat neutronitähtien