Hän on ollut siellä jossain
Mihin monet jäivät niin
Tehnyt kaiken, mitä tehdä käskettiin
Mikä oikein on tai väärin
Puolestansa päätettiin
Ja ne päättäjät, ne jäivät kaupunkiin
Hän on tuntenut, kun pommit tantereita moukaroi
Avunhuudot vielä nytkin kuulla voi
Hän on nähnyt sen kun savun takaa nousee aamunkoi
Tuhottuna kaikki minkä Luoja loi
(Refrain:)
Jotkut arvet näkyy päälle, jotkut ei
Silloin miehet oli viljaa, jota halla vei
Kuvat menneisyyden kulkee lastinaan
Etulinjaan palaa öisin uudestaan
Jotkut arvet näkyy päälle, jotkut ei
Monta haavetta nuo vuodet silloin hautaan vei
Silti toivon näki jossain siintävän
Eikö kuuluis hälle hieman enemmän?
Hän on tähtäimensä takaan nähnyt toisen ihmisen
Joka marssi tahtiin toisten käskyjen
Silti taistelunsa taisteli, me saimme vapauden!
Hän on ylpeä ja nöyrä eessä sen
Tätä maata vielä jaksoi rakentaa hän kuitenkin
Kynsin, hampain, rukouksin, kyynelin
Päivä mailleen painuu, takansa taival ankarin
Reissu raskas niin on ollut sankarin
(Refrain)
Päivä mailleen painuu, takansa taival ankarin
Reissu raskas niin on ollut sankarin