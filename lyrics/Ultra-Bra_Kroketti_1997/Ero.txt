Älä pelottele julmalla kohtalolla
Älä puhu pohjoisen suuresta tyhjyydestä
Nyt me juhlimme yhdessä ensi kertaa
Ja se juhla on nimeltään - ero
Mitä siitä jos emme aamua kohtaa
Jos kuu ei vaella yllämme:
Tänään ojennan sinulle lahjat
Joista ei ole kuunaan kuultu:
Kuvajaiseni vedessä ennen yötä
Kun virta ei vielä nuku
Katseen joka ei jaksanut nostaa
Tähteä takaisin taivaalle
Kaiun nuutuneesta äänestä
Joka kerran oli kesäisen tuore -
Jotta voisit värisemättä kuulla
Varisten juoruilun ympäri moskovaa
Ja kostea lokakuinen päivä
Olisi ihanampi toukokuuta...
Muista minut, kalleimpani
Ainakin ensilumeen asti