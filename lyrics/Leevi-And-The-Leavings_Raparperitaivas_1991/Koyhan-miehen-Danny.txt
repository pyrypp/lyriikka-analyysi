Tanssipaikan takaa taivaalta loistaa täysikuu
Mä siinä lippuluukun luona heitän vielä huikan
Joku maassa makaa, jostain kaukaa kantautuu
Läpi soiton kuuluu huuto yksinäisen kuikan
Järvenrantaa kohden askeleeni suuntautuu
Pian laiturilla seisten rikon veden kalvon
Kirkas valonhohde veden pintaan heijastuu
Kun tulet viereeni kuin uneen, vaikka vielä valvon

Mä takin pehmusteeksi laitan
Laiturille kun yllesi taivun
Sen kaksinkerroin taitan
Syvemmälle kun syliisi vaivun

Himokkaina huulet taas kun huuliin painautuu
On kuin ensimmäistä kertaa tempaisisi kännin
Jos meidän laulun kuulet, kai sanat lausuu toinen suu
Joku paikallinen suuruus, köyhän miehen Danny

Mä takin pehmusteeksi laitan
Laiturille kun yllesi taivun
Sen kaksinkerroin taitan
Syvemmälle kun syliisi vaivun

Kirkkaina kun tähdet valojansa vilkuttaa
Mä siihen rantalaiturille väännän pienet laatat
Toistekin jos lähdet vielä kanssain tanssimaan
Sä minut saattajaksi silloin saada ehkä saatat

Mä takin pehmusteeksi laitan
Laiturille kun yllesi taivun
Sen kaksinkerroin taitan
Syvemmälle kun syliisi vaivun