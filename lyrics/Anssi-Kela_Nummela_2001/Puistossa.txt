Puistossa ilta viilenee
Pete lämpimikseen hyppelee
Kelloaan katsoo kiroillen
Sytyttää röökin viimeisen
Luokan priimus oli koulussa
Nyt kuudentoista koniin koukussa
Eikä mutsi jaksa välittää
Faijaansa ei oo nähnytkään
Pete pitää huolen itsestään
Eilen sai viestin frendiltään:
"Nyt olis helpot massit tiedossa
Jos tuut mukaan, nähdään puistossa"
Pete pystyy nostaa kaulukset
Ja kiskoo sauhut viimeiset
Vielä kerran miettii mielessään
Ei oo mitään menetettävää

Maailma matkaa radallaan
Päivä nousee uudestaan
Ei mikään muutu milloinkaan
Kaikki säilyy ennallaan
Samat tuulet puhaltaa
Samat sateet laukeaa
Kaikki kaunis katoaa
Kaikki kuolee aikanaan

Kaunis nuori nainen Laura on
Käytyään kauppaopiston
Päätti oman firman perustaa
Haki ison lainan pankistaan
Mutta Laura joutui vaikeuksiin
Ajettiin firma konkurssiin
Nyt selviä ei laskuistaan
Lainasta puhumattakaan
Sen vanhemmilla rahaa riittäis
Mut ne ei haluu auttaa tytärtään
Ne sanoo "Tervetuloa maailmaan
Täällä pärjätä saa omillaan"
Laura valvoo yönsä rukoillen:
"Luoja auta, selviä en"

Maailma matkaa radallaan
Päivä nousee uudestaan
Ei mikään muutu milloinkaan
Kaikki säilyy ennallaan
Samat tuulet puhaltaa
Samat sateet laukeaa
Kaikki kaunis katoaa
Kaikki kuolee aikanaan

Laura saapuu prätkällään
Sen puiston laitaan pysäyttää
Pete nousee taakse istumaan
Kumpikaan ei sano sanaakaan
Ja he ajavat pihaan huvilan
Laura avaimensa ojentaa
Ja Peteä vielä muistuttaa
Missä mutsi pitää korujaan
He luulivat jo selvinneensä
Kun Laura näkee peileistänsä
Kuinka valot siniset värähtää
Vaatien pysähtymään
Laura kääntää kahvaa huutaen
"Pidä kiinni Petri ruusunen"
Aamulla lööpit hehkuttaa
Ja hetken he ovat legendaa

Maailma matkaa radallaan
Päivä nousee uudestaan
Ei mikään muutu milloinkaan
Kaikki säilyy ennallaan
Samat tuulet puhaltaa
Samat sateet laukeaa
Kaikki kaunis katoaa
Kaikki kuolee aikanaan