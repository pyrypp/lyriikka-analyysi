Keltaisena aamuna
Tämän kaltaisena aamuna
Kun huoneeni on kuollut
Ikkuna sokea silmä vain
Juuri ylle asetellut
Vaatteet kovin väsyneet
Ja kynä tylsä, lyhyt
Käden jälki hataraa

Niin usein petin itseni
Liian monesti kaikki muut
Liian usein pidin elämää
Halpana syntymälahjana

Nyt lumi peittää tienoon
Tuonen lintu vaappuu virtaan
Kylä hiljaa murenee
Ympärillä kirkkomaan

Tuuli tunkee käytävillä
Takin läpi iholle
Se nojaa päänsä voimattoman
Voimaa etsien
Kuivat lehdet, lukematta jääneet
Alla rapisee
Kun kuljen läpi tyhjyyteni
Tyhjän kaupungin

Kirjaimet niin sekaisin
Että luulevat itseään sanoiksi
Vain sen vuoksi ovat
Vieretysten laulussa

Nyt lumi peittää tienoon
Tuonen lintu vaappuu virtaan
Kylä hiljaa murenee
Ympärillä kirkkomaan

Nyt lumi peittää tienoon
Tuonen lintu vaappuu virtaan
Kylä hiljaa murenee
Ympärillä kirkkomaan