Tuli kevät, neitonen
Verhottuna vihreään vaippaan
Tuli, antoi hulluille voimaa
Kupeiden tulta heikoille
Tuli kesä, kuningatar
Tulikruunu hiuksissaan
Tuli, antoi miehille sanat
Naisille väkevän viisauden
Tuli syksy, tietäjätär
Mesiviini huulillaan
Antoi lapsille hämärän leikit
Vanhemmille uniaan

Ne sanoo ja sanoo ja sanoo ja sanoo ja sanoo
Olkoon täysi sinun maljasi
Ne sanoo ja sanoo ja sanoo ja sanoo ja sanoo
Olkoon täysi sinun maljasi

Tuli talvi, valkovanhus
Silmät jäätä sähisten
Tuli, valoi lunta luihin
Rinnan päälle riitettä

Ne sanoo ja sanoo ja sanoo ja sanoo ja sanoo
Olkoon täysi sinun maljasi
Ne sanoo ja sanoo ja sanoo ja sanoo ja sanoo
Olkoon täysi sinun maljasi