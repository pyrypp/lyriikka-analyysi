Kultainen pallo metsän rajassa
Hämärän henkäys olalla
Heränneet tuoksut tuhannet
Makeat ja suolaiset
Yötä kohti hiljaa hiipuvat
Pilvet savuiset, sameat
Nuo resuiset riekaleet
Hiutuneesta paperista revenneet
Olen sinussa taas kuin kosketus
Minä uuvun sun syleilyys
Olen huuto ja käheä kuiskaus
Olen hulluus ja järkevyys
Olen sinussa kipu ja ikävä
Olen veri, tuli ja maa
Olen uni ja valo sen siivillä
Jo ennen kuin sarastaa
Jo ennen kuin sarastaa
Kallion selkä puiden takana
Väsynyt, vanha ja kumara
Paenneet varjot vapisten
Kuiskeita pimeyden
Olet sydäntäni lähellä
Pääsi lepää mun sylissä
Jo hellyyttä tulvii maa
On niin autuasta rakastaa
Olen sinussa taas kuin kosketus
Minä uuvun sun syleilyys
Olen huuto ja käheä kuiskaus
Olen hulluus ja järkevyys
Olen sinussa kipu ja ikävä
Olen veri, tuli ja maa
Olen uni ja valo sen siivillä
Jo ennen kuin sarastaa
Jo ennen kuin sarastaa