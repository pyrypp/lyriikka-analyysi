Olen tuntenut nämä kivet ja kannot
Pitkän muurin, jota sammal saavuttaa
Olen tuntenut nämä tuulet ja tuoksut
Syksyn tullen puron virtaa seurannut
Vain tähän asti toimin kuten opetan
Ja ilomielin näen ensin itseni hajoavan
Kuin tämän kotini milloinkaan
Olen vieraillut näilläkin kaduilla talot
Vieraasta veljeksi varttunut
Olen näillä niityillä lempeä maistanut
Muistoja liittänyt aamunkoittoon jokaiseen
Vain tähän asti toimin kuten opetan
Ja ilomielin näen ensin itseni hajoavan
Jos tämä tarina säilyy näin
Mut kauanpa pilviä kiertänyt olen
Väistänyt haavoja haaveissa
Olen kulkenut kapeita polkuja
Sakeita soutuja kieltäen:
Jo jättänyt kaiken olen
En tunne näitä maita
Taivas tähtiä vailla
Vielä suden hetkelläkin tuntematon on
En jaksa, mutta jatkan
Tämän yhden mäen vielä
Sateen jälkeen täältä näkee kauas