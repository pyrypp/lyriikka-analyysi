Suuta soukemmalle, ei puhuta siitä
Arvet syvät irvistävät, ei avata niitä
Eikä suolaa, suolaa, suolaa kannata haavoille kaataa
Eikä suotta, suotta, suotta tikulla vanhoja kaivaa

Kansakunnalla on vuosisatojen muisti
Ja joskus se ulottuu syvemmälle, aina syyhyn asti
Eikä huolta, huolta, huolta aio se riisua vyöteiltä
Eikä vuotta, vuotta, vuotta anna kulua vihatta

Veli veljensä kiroaa
Veli veljeään vihaa
Veli veljensä unohtaa
Veri veljestä mitataan
Veri veljessä kiehuu
Veri velaksi lasketaan

Vielä ihmettelen eikö mikään riitä
Onko lapsetkin saatu syömään sappea, nauttimaan siitä
Eikö puolta, puolta, puolta valitsematta voi elää
Eikö huolta, huolta, huolta voi kantaa sen sijaan

Veli veljensä kiroaa
Veli veljeään vihaa
Veli veljensä unohtaa
Veri veljestä mitataan
Veri veljessä kiehuu
Veri velaksi lasketaan