Näin unessa Jumalan selän
Istui Saatana vieressä hiljaa
Ja silloin tiesin: mä elän
Vaikka huomenna olisin viljaa
Salin keskeltä nousivat pylväät
Kasvot leijonain peittäen
Nähdä sain vain harjat ylväät
Varjot päälleni heittäen
En kasvoja nähdä mä saisi
Niin oli maailman laki
Tuli takassa leimahtaa taisi
Katse leijonan toista kun haki
Askelin horjuvin sitten
Poistuin huoneesta johtajain
Ja alle lainehitten
Talon peittyvän nähdä sain
Ja ihmiset tulivat vastaan
Kun vieraita olleet ne ois
Joku kantoi kuollutta lastaan
Oli naamiot riisuttu pois
Ne sinkoili niin kuin nuolet
Vihdoin luontonsa paljastain
Oli lapsia Jumalan puolet
Puolet lapsia Saatanain