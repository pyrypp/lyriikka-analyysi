Mistä saapuu se tunne
Kun ei hallitse mieltään;
Missä hulluus ja raivo
Puhuu yhteistä kieltään?
Jokin ulkoinen voima
Joka pimeään töytää
Vaiko minuuden palanen
Joka nyt piti löytää?
Käsi puristuu nyrkkiin
Veri aivoihin pakkaa
Vesi kihoaa silmiin
Järjen hallinta lakkaa…
Kyynelkanavat auki!
Veri sekoittuu veteen…
Käsi tahtoo lohduttaa
Mutta ei tiedä, miten
Hiljaa veri värjää kämmenselkää…
Älä pelkää, ollaan
Hiljaa… veri värjää kämmenselkää…
Älä pelkää, ollaan
Hiljaa…
Mikä vihaamaan vihkii
Sekopäiseksi kastaa?
Kuka teki ja mitä niin?
Miksi kukaan ei vastaa?
Puhukaa, minä pyydän!
Kuulen ajattelunne…
Tehän tunnette minut!
Ehkä itse en tunne…