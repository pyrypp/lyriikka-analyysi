Pitäisi mennä nukkumaan
Ulkona satelee
Vesi valuu mun ikkunaan
Aikani matelee (aikani matelee)
Kun kyyneleet on ehtyneet
Silmiä aristaa (silmiä aristaa)
Pienessä päässä Perkeleet
Korkkia naristaa (korkkia naristaa)
Päälleni tuhkaa karistaa

Takaisin sateeseen
Öisille kaduilleni kun astelen
Pisaran poskeltani nuolaisen
Sadepisaran suolaisen
Takaisin sateeseen astelen
Silmänurkkiani kastelen
Sinua muistelen
Sinut päästäni pois puistelen

Takaisin sateeseen
Öisille kaduillemme
Takaisin sateeseen
Takaisin sateeseen

Sä olit mulle kaunista
Jotakin kallista
Aurinko taivaan lomassa
Maailmassa omassa (maailmassa omassa)
Kun sitten lähdit pilvet jäi
Ja rupesi satamaan (rupesi satamaan)
Tuntien tien entuudestaan
Kuljen sen uudestaan (kuljen sen uudestaan)
Nyt sateessa uudestaan, uudestaan

Takaisin sateeseen
Öisille kaduilleni kun astelen
Pisaran poskeltani nuolaisen
Sadepisaran suolaisen
Takaisin sateeseen astelen
Silmänurkkiani kastelen
Sinua muistelen
Sinut päästäni pois puistelen
Takaisin sateeseen
Iltaani pitenevään astelen
Pisaran poskeltani nuolaisen
Sadepisaran suolaisen
Takaisin sateeseen astelen
Silmänurkkiani kastelen
Sinua muistelen
Sinut päästäni pois puistelen
Takaisin sateeseen