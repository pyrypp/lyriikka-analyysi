Veit minulta äänen
Unelmani varovaisimmat
Ja täällä mykkänä katson
Kuinka minut unohdat
Ja onhan se helpompi niin, syyllisyys ei paina omaatuntoa
Kun ei tarvitse kuunnella unohdetun avunhuutoja

Vaiennetut ihmiset huutavat
Sanat hiljaisuuteen hukkuvat
Vielä äsken elänyt unelma
Käsivarsilla makaa kuolleena
Ennen olin sun silmät
Kerroin reitin kohti paratiisia
Nyt käteni sidottuina
Miten ohjaat meidät kotiin, josset sokeudeltasi tietä nää

Vaiennetut ihmiset huutavat
Sanat hiljaisuuteen hukkuvat
Vielä äsken elänyt unelma
Käsivarsilla makaa kuolleena
Kuin hullut ihmiset huutavat
Sanat hiljaisuuteen hukkuvat
Vielä äsken elänyt unelma
Makaa haudassa vaiennettuna
Vaiennetun ihmisen huutoa
Räpiköintiä veden rajassa
Kuinka kauan voi pysyä elossa
Vaiennetun ihmisen huutoa
Taistelua ihmisarvosta
Mitätöntä ei kukaan pelasta
Veit minulta äänen, mutta vihani kasvaa päivä päivältä
Sillä minä näen kaiken, kuulen kaiken mitä teet

Vaiennetut ihmiset huutavat
Sanat hiljaisuuteen hukkuvat
Vielä äsken elänyt unelma
Käsivarsilla makaa kuolleena
Kuin hullut ihmiset huutavat
Sanat hiljaisuuteen hukkuvat
Vielä äsken elänyt unelma
Makaa haudassa vaiennettuna