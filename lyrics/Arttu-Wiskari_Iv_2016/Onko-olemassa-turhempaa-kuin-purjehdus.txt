Onko olemassa turhempaa kuin purjehdus
Öisen vahtivuoron ajatuksia
Tieto korviin jostai kiiri
Venekerhon sisäpiiri
Arpoo mulle aina juhannuksia

Onko olemassa turhempaa kuin purjehdus
Tätä kuolevaisen perse kestä ei
Leuka painuu kohti rintaa
Hempel nosti litrahintaa
Kesän venekassan korjaus maalaus vei

Saunailloissa voit kertoa tarinoita
Niitä rantaan jääneet aina kuuntelee
Kuinka kaatoi veneen hyinen tyrsky
Pintaan nosti öinen myrsky
Algoth Niskan lastin kadonneen

Onko olemassa turhempaa kuin purjehdus
Narsistiset piirteet pintaan pulpahtaa
Venekuvaa Instaan lataan
Tykkäykset kolmeensataan
Nousee kateelliset, auttaa jaksamaan

Onko olemassa turhempaa kuin purjehdus
Satamissa 'lite svenskaa' heitetään
Meri kaunis, lainehtiva
Solbränna, jättekiva
Kantasuomalaiset juuret peitetään

Saunailloissa voit kertoa tarinoita
Niistä rantaan jääneet aina hämmästyy
Helly Hansen meren kuohut kestää
Mut jalat kahteen kertaan pestään
Kun purkkareissa sukat värjäytyy

Onko olemassa turhempaa kuin purjehdus
Myytäväksi päätän veneen ilmoittaa
Löydän jostain hölmön uuden
Pidän silti salaisuuden
Lasikuiturutto vallan kohta saa

Muut kertokoot niitä purjehdustarinoita
Mua vähempää ei vois enää kiinnostaa
Eihän loukkaantunut Lasse tai Junnu
Kun oikealta ei mulle tunnu
Venehommat toiset meistä hoitaa saa
Venehommat toiset meistä hoitaa saa