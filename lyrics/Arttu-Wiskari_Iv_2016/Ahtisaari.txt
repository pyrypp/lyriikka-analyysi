Konfliktin riski alkaa taas liidellä
Kun astuit äsken mun likapyykkimiinaan
En todellakaan jaksais riidellä
Vaikka ymmärrän — sua sotkuni piinaa

Puheyhteys illaks katkee
Sopu saumoistansa ratkee
Pienestä ne sodat aina puhkeaa

Minä rakastan sua
Miksei me saada sovittua?
Ahtisaari tule meille
Tuo rauha liian pitkään sotineille
Minä rakastan sua
Miksei me saada sovittua?
Tulitaukoon nimet alle
Luodaan uutta, alku paremmalle

Ymmärrys väliltämme on puuttunut
En aina tunnista hääkuvaa meistä
Kumpikin poteroihinsa juuttunut
Vanhoissa haavoissa käännellään veistä

Keittiössä hetki musta
Verbaalista pommitusta
Olen varma erostamme puhutaan

Minä rakastan sua
Miksei me saada sovittua?
Ahtisaari tule meille
Tuo rauha liian pitkään sotineille
Minä rakastan sua
Miksei me saada sovittua?
Tulitaukoon nimet alle
Luodaan uutta, alku paremmalle

Ei tästä rahaa saa tai edes Nobelia
Kun Raisiossa riehuu kaksi toopelia
Hei Martti oisko sulla meille aikaa vartti?

Minä rakastan sua
Miksei me saada sovittua?
Ahtisaari tule meille
Tuo rauha liian pitkään sotineille
Minä rakastan sua
Miksei me saada sovittua?
Tulitaukoon nimet alle
Luodaan uutta, alku paremmalle