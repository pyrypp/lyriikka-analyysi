Minä äitini katseen yhä nään
Kun kysyin lapsena mennäänkö etelään
Sohvan kulmalla törmäsin ei-sanaan vetelään
Mutsi duuniksi lappuja täytteli
Kelan tiskillä sairasta näytteli
Kynsihuoltoihin vain lapsilisäni käytteli

Kun isäpuoli toisen löysi
Silja Linen buffetista
Pian riippui mutsi ja köysi
Mietin miten on mahdollista
Että IKEAn koukku naisen painon kestää
Miten IKEAn koukku naisen painon kestää?

Taisin elämän pyörästä tippua
Ei oo varaa ostaa seutulippua
Umpihangessa sukat kastuu
Kuka kantaisi siitä vastuun
Kun asunto on yhtä laskunippua

Tiedonpuute on ollut minun ies
Mutsi varmasti oikean isäni ties
Villi veikkaus on Espoon ulosottomies
Kun aloin heilastelemaan Maria
Sen faija tarjosi myös työhaalaria
Ei musta saanut appiukko työparia

Äijän lävisti ne trukin sarvet
Käsistäni kone hallilla lähti
Siitä jäi mulle sieluuni arvet
Myöhään illalla mulla välähti
Mut ei IKEAn koukku miehen painoa kestä
Miks ei IKEAn koukku miehen painoa kestä?

Taisin elämän pyörästä tippua
Ei oo varaa ostaa seutulippua
Umpihangessa sukat kastuu
Kuka kantaisi siitä vastuun
Kun asunto on yhtä laskunippua

Sade alkoi bussin ikkunaan rapsia
Mari kertoi tahtovansa lapsia
Siellä bussissa päätin vikat tenoxit napsia
Kun lapsi tuli ulos, onni meidät sokaisi
Se on poika, kätilö vain tokaisi
Minä tiesin, tätä en koskaan mokaisi

Onneksi Mari sai töitä
Minä eläkettä kotoa nostan
Mari siivoaa myymälöitä
Hänen palkalla matkan ostan
Uusi IKEAn koukku lapsen keinun kestää
Uusi IKEAn koukku lapsen keinun kestää

Taisin elämän pyörästä tippua
Ei oo varaa ostaa seutulippua
Umpihangessa sukat kastuu
Kuka kantaisi siitä vastuun
Kun asunto on yhtä laskunippua
Taisin elämän pyörästä tippua
Ei oo varaa ostaa seutulippua
Umpihangessa sukat kastuu
Kuka kantaisi siitä vastuun
Kun asunto on yhtä laskunippua