Kansakunnan kaapin päälle meidät nostettiin
Se kävi kovin yllättäen
Ja imarteli niin
Pikkuveljien asemista valtaeliittiin

Ajankäyttö kulminoitui itseihailuun
Me laihdutimme vyötärömme
Muotoon haluttuun
Hakeuduimme pöytäseuraan samankaltaisten
Merkkitietoispossen ja menestyjien

Valtavia juhlia ja vaateostoksia
Ihonhoitotuotteita ja päihdekulttuuria
Kassavirtaa loputonta kanssas uumoilin
Me emme kuulleet ääntä "klik" kun poistui varmistin
Me emme kuulleet ääntä "klik" kun poistui varmistin

Keskittymishäiriö ja loppuun palaneet
Masentuneen sukupolven uljaat käsitteet
Laatuaika, digi-tv, vientijohteisuus
Huippuyliopisto ja kuusi kuusi kuus

Kengät oli sponsseja ja rillit designia
Teoistamme pienimmätkin kuolemattomia
Sisäpiirijuhlaa koko vuosikymmenen
Kvarttaalista kvarttaaleihin vajoten

Me emme kuulleet ääntä "klik" kun poistui varmistin

Kansakunnan kaapin päälle meidät nostettiin
Seitkytluvun pennut kirmas johtotehtäviin
Itkettynein silmin nousin toissa aamuna
Tunnustelin ruhjetta nenänvarressa

Valtavia juhlia ja vaateostoksia
Ihonhoitotuotteita ja päihdekulttuuria
Rahaa tuli ovista ja ikkunoistakin
Me emme kuulleet ääntä "klik" kun poistui varmistin
Bäng bäng bäng bäng