Terävästä päästä saa kärsiä
Sano ukko jonka vaimo oli lähdössä
Kun ei jaksanut arkea pyörittää
No nyt ukko on yksin ja niin myös jää
Sillä vanhojen miesten on hankala
Luoda uusia ihmissuhteita
Se on nyrpeenä kenkäkaupassa
Että kyllä nämä vois vielä korjata

Ja vaikka hetki on raskas ja vaikea
Se on elettävä huolella

Pariskunta tahtoisi lapsia
Muttei natsaa ja hoidot on kalliita
Ne on jatkuneet kuustoista kuukautta
Ja hermot on hormonisohjossa
Eikä mies tunne itseään mieheksi
Kun ei kahta saa tehtyä kolmeksi
On joulukuun kuudes ja ikkunaan
Pitäs kynttilä sytyttää

Ja vaikka hetki on hauras ja kaipaava
Se on elettävä huolella

On elettävä huolella

Kuka helvetti maksaa vuokrani
Kysyi Maija ja seinään sylkäisi
Oli yhtiö päättänyt säästöistä
Nyt viissataa pihalle ja äkkiä
Kun on koulussa hiljaista sorttia
Osaa kutoa tumput ja niiata
Onko kassalla helpompi nöyrtyä
Kun täytyy jäätelö palauttaa

Ja vaikka hetki on uskoa raastavaa
Se on elettävä huolella

Auto oli noudettu huollosta
Kun kesäloma alkoi ja matkalla
Tuli rekka ja kylkee kolhaisi
Auto pyöri ja lensi kuin raketti
Oli jätkistä kolmella onnea
Mutta yksi on vieläkin koomassa
Sairaalasänkyä ympäröi
Äiti ja siskoista nuorimmat

Ja hetki on ihmettä huutava

Pienten poikien leikistä
Tuli yltyi ja vieläpä syksyllä
Oli sateet olleet kortilla
Piti kuivaa jo kolmatta kuukautta
Eikä liekkejä saatu sammumaan
Kun ne riehu ja nousi ja noustessaan
Nyt jo miesten mielten kätköissä
Kun joku sytkärin sytyttää

Ja vaikka hetki on traumasta kankea
Se on elettävä huolella

On elettävä huolella
On elettävä huolella