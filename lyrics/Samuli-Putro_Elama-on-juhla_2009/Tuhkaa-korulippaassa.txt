Aamulla näen muuttolintuja
Muodostelmassa taivaalla
Liikutuin ja niitä tervehdin
Nähdään keväällä tai myöhemmin
Seisoin siinä hetken katveessa
Miettien ihmiselon haurautta
Enkä voinut kyseenalaistaa
Jonkinsorttista jumalaa

Elämällämme on tarkoitus
Ja joka hetkessä kauneutta
Emme ole automaatteja
Virhelyöntejä ruudulla
Elämällämme on tarkoitus
Jokaisen tarina on arvokas
Emme ole tyhjänpantteja
Tuhkaa korulippaassa

Syntymääni tänään juhlistan
Lahjaksi sain digikameran
Otin kaksi kuvaa naisesta
Toinen näytti onnistuneelta
Päätin että kosin illalla
Kuvan naista polvet matolla
Lausemuodon tarkkaan harkitsin
Suljin silmät ja hymyilin

Elämällämme on tarkoitus
Ja joka hetkessä kauneutta
Emme ole automaatteja
Virhelyöntejä ruudulla
Elämällämme on tarkoitus
Jokaisen tarina on arvokas
Emme ole tyhjänpantteja
Tuhkaa korulippaassa
Tuhkaa korulippaassa

Ihmisten ilmeet ja
Vanhoissa lauluissa
Kukkivat niityt ja
Talvella nietokset
Puolison kampauksen
Huomaan tai sitten en
Keltainen syyskuu
Ja liinassa tahroja

Elämällämme on tarkoitus
Ja joka hetkessä kauneutta
Elämällämme on tarkoitus
Ja joka hetkessä kauneutta
Emme ole automaatteja
Virhelyöntejä ruudulla
Elämällämme on tarkoitus
Jokaisen tarina on arvokas
Emme ole tyhjänpantteja
Tuhkaa korulippaassa
Tuhkaa korulippaassa