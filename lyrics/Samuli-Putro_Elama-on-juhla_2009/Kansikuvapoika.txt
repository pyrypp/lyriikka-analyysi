Kansikuvapojalla on oltava hampaat
Vetoava hymy ja tarttuva nauru
Kupliva luonne, vartalo hoikka
Läski ei käy paitsi koominen läski

Kansikuvapojalla hiukset on vahvat
Kampaus vaihtuu harva se päivä
Suorassa nenä, jyhkeä leuka
Lantio kapea kuin matadorilla
Vai mitä äiti?

Kansikuvapojalla on tiukat farkut
Se osaa laulaa ja näytellä
Missien ystävä, mallien kamu
Pakkaa laukun ja lähtee Jenkkeihin

Kansikuvapojalla on kuulas iho
Voittajan aura eikä se liho
Sitten kun tuun isoksi mä tahdon olla
Samanlainen idoli
Jolla ihmissuhde hajoaa, se on työnkuva
Kansikuvapoika on myös haavoittuva
Vai mitä äiti? Vai mitä äiti?

Etusivun tyttö mulle silmää iski
Mä tahtoisin sen tavata ja saada nimmarin
Jakoi niitä eilen levyosastolla
Turvamiesten kanssa vähissä vaatteissa

Etusivun tytöllä on leikatut rinnat
Litteä vatsa ja päihdeongelma
Ilmainen kännykkä, rutkasti rahaa
Koira ja haaveena saada lapsi

Etusivun tytöllä on kuulas iho
Se hymyilee niin leveästi ettei liho
Sitten kun tuun isoksi mä tahdon olla
Ikonien ikoni
Jolla ihmissuhde hajoaa. se on työnkuva
Etusivun tyttö on myös haavoittuva
Vai mitä äiti? Vai mitä äiti?

Mä en tahdo tuottaa sulle pettymystä enää
Tiedän että toivot minun parasta
Katso mua silmiin
Lupaan että loistan
Ihanasti äiti, sä tulet olemaan
Ylpeä

Kansikuvapojalla on kuulas iho
Voittajan aura eikä se liho
Sitten kun tuun isoksi mä tahdon olla
Samanlainen idoli
Jolla ihmissuhde hajoaa, se on työnkuva
Kansikuvapoika on myös haavoittuva
Vai mitä äiti? Vai mitä äiti? Vai mitä äiti?