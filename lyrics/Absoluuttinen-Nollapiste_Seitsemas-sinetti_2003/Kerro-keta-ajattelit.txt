Kerro mitä tunnet
Kun ei kukaan sitä kysy
Kerro mitä osaat
Kun ei koulu enää osaamistasi mittaa
Kerro miltä näytät
Kun ei kukaan sinua näe
Kostutan huuliasi kun toipilaana et siihen pysty
Kun jaksat, sanele tuomaani nauhuriin
Sijoita lyhytkin ihastus ja suhteesi aikajanaan
Muu kuin sinä ei pääse pitämystesi ytimeen
Kerro kiusaannutko
Kun nyt kerrankin kysyn
Kerro:
Kun elämäsi nainen löytyi
Suritko kun sen etsintä päättyi?
Kerro ketä ajattelit
Kun kirvestä sinuttelit