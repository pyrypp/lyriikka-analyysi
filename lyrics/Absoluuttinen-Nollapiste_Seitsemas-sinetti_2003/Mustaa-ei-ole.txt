Pimeässä pulloon kipinä kun putoaa
Se lasia hetken valaisee ja sitten
Sihahtaa etiketin taakse alas
Pullonpohjan märkään hämärään
Auto saapuu aamuyöllä tuttuun liittymään
Kuljettaja valmistautuu minut jättämään
Tuliaisten kanssa nousen auratun mäen
Nyt on tänään
Mustaa ei ole, kun läheltä katsoo mikään ei ole mustaa
Mustaa ei ole. Kun valo taittuu, siinä muu väri kiiltää
Mustaa ei ole: näen jotain hyvää jopa Vuotos-päätöksessä
Ja useammassakin kuntaliitoksessa
Silmät tottui hämärään
Kun äsken kahlasin metsän sisään
Alussa jo lampun sammutin
Kelkan reen jälkeen askellinjani sovitin
Kukaan ihminen ei näe minua juuri nyt
Kukaan minulta ei vaadi mahdottomia nyt
Kukaan minusta ei tiedä
Sulaudun maastoon kuin kävyt
Mustaa ei ole, kun läheltä katsoo mikään ei ole mustaa
Mustaa ei ole. Kun valo taittuu, siinä muu väri kiiltää
Mustaa ei ole: näen jotain hyvää jopa Vuotos-päätöksessä
Ja useammassakin kuntaliitoksessa