Keitä ovat pienet vihreät miehet
Mistä ilmestyivät äkisti
Krimin satuja syljeskellen
Peilinhohtoisen laitteensa pöytään iski
Näillä myrkkysavanneilla avarilla
Asui vain klaanimme vaaraton
Vaatimaton ja varaton
Jolle rehtiys itseisarvo on

Miksi toivat pienet vihreät miehet
Voiman oivan pelon ilmapiirin
Kusettivat ryhmäpainereviirin
Naittivat salkoihimme mustan vieraan viirin
Ilman aseellista vastarintaa
Oli viisas ismit ostaa
Lompakot laihtui
Historian velkasuhteet vaihtui
Liputtaen suurta hurmosta
Merkkiuskollisuutta

Lähetys toi rauhanturvaajan
Pakanamaan vapahtajan
Maahantuojan suuren rakkauden
Merkin uskovaisten
Heti murskasimme sen
Peilin maidemme vastineen
Se oli arvojen peili
Se oli arvoton peili ihmisen

Karussa maassa
Viestitin vieraille
On rumatkin kasvot ainutlaatuiset
Hulluina pitivät pienet vihreät miehet
Etenkin joukon johtaja joka tarjosi laitteeltaan
Kuvakettaan
Pienuuttaan
Vierauttaan
Varkauttaan

Lähetys toi rauhanturvaajan
Pakanamaan vapahtajan
Maahantuojan suuren rakkauden
Merkin uskovaisten
Heti murskasimme sen
Peilin maidemme vastineen
Se oli arvojen peili
Se oli arvoton peili ihmisen

Hävisivät pienet vihreät miehet
Kateudesta vihreinä