Alas on marssitettu katua alastonta kriitikkoa
Arpista tatuoitua mut' ruoto suorana laulavaa
Lapsetkin sylkevät langettavat häpeää
Hiessä kipeää hän mäkeä kuin hevonen edessä reen
Niskassaan riippuu kylähullu nilkkaa nylkyttää rakki
Näystä revitään viihdettä kuin tukkaa päästään

Valtias vaatii
Kritiikille rangaistusta
Sensuuria karkoitusta
Laulajan tautiin
Häpäisyä lääkkeeksi
Tähteydet riisutaan

Valtaapitävälle heiluttaa sormeaan
Jalkapuut kuin hilseet karistellaan kahleet vangin taipeilta
Laulaa loppunsa julkisella roviolla
Vaikka osoitteli sormea vain peiliään päin

Lastattiin myllynkivin
Upotettiin vesiin syviin
Ei kiitostakaan enää
Ei kritiikin sallita elää

Valtias vaatii
Kritiikille rangaistusta
Sensuuria karkoitusta
Laulajan tautiin
Häpäisyä lääkkeeksi
Tähteydet riisutaan
Valtiaan uudet vaateet

Valtias vaatii
Kritiikille rangaistusta
Sensuuria karkoitusta
Laulajan tautiin
Häpäisyä lääkkeeksi
Tähteydet riisutaan
Valtiaan uudet vaateet