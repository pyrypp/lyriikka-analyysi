Saat sanoa miksi vaan
Tiedän ettet sitä kuitenkaan tarkoita
En ole sinulle kultaa
Enkä romua rakkaampaa
Illalla kauniita kuiskataan
Päivän vaihduttua sanaakaan ei muisteta
Yö illan tappaa
Eikä aamukaan armahda

Tahtoisin tietää
Kuinka kävi näin
Kuinka joka ryppy on kanjonin mitta
Kuinka kävi näin

Voit luvata mitä vaan
Kuu taivaalta ei laskeudu puheilla
En sinun sanoja kaipaa
Tahdon suoria tekoja
Selät vastakkain nukutaan
Silmällistäkään ei lepoa saa kumpikaan
On vuode kylmä
Kylmä kuin hautausmaa

Tahtoisin tietää
Kuinka kävi näin
Kuinka joka askel on lyijynraskas
Kuinka kävi näin

Tahtoisin tietää
Kuinka kävi näin
Kuinka joka lause on uhkaa täynnä
Kuinka kävi näin

Tahtoisin tietää
Missä olet nyt
Missä olet silloin kun et katso silmiin
Missä olet nyt