Joudun nyt alkamaan kaiken
Kun en ole ollut aikoihin
Lopettamassakaan mitään
Käyn tekemässä ihmisille
Nukuttuja lakanoita ympäri Suomea
Lennän punttisalilta kun
Takki päällä nostelen naisten painoja
Olen yläjuoksun lohi olevinani kun
Puutun juttuun kuultuani siitä
Vain lopun - jos tietää mikä hyöty
Siitä käytännössä on, voi aina
Ystävänsä numeroida
Ja rahanpuutteessa myydä lapsille
Hyödyttömiä salasanoja
Painan kokilla firman tukin virtaan
Lossin nokassa
Sisäänheittäjänä nautin Tropical
Cocktailin työaikana ja
Johtajan grogilasiin lisään jäitä
Saippuasormilla, pöydissä kerjään
Kuuromykkänä, näytän lappua
Mennäkseni vain kohta seinän
Taakse juontamaan karaokea
En keskusteluetäisyydelle päässyt
Että olisin voinut sanoa
Menestykselle "EI"
Käväisin tavara-asemalla
Lähdin kulumalla
Esiinnyin luonnossa hajalla
Tauti kynsien alla
Kaiku on matkalla, huhu on totta
Kun vieras lakin riisuu ja lumi on vettä
Sormeilin sukutaulua
Kosketin varovasti naamaria
Märkiin käsiin tarttui
Lattiatyynyistä hiuksia
Harjasin parveketta, teippasin
Rahoja, dubbasin laskuissa
Animaatioita, ryyppäsin
Venenäyttelyssä ja
Lasten Kirjallisuuspäivillä
Katsoin viittomakieliset uutiset
Kolikko-TV:stä
Kevyen liikenteen silloilla
Näin henkilövaakoja
Ja suudeltavan muotoisen amforan
Tehtaan leima pohjassa
Uusin aalto silitti hiekan
Kantoi vaahtoa ja kortta
Voin kertoa että
Kellolasin alla on vieläkin kosteutta
Hylkäämäni parturi odotti
Kesäsiilini kasvua
Ovelleen jätin hiljaa mätänevän
Lastin ja missä näin ruudun
Siihen heti piirsin rastin
Käväisin tavara-asemalla
Lähdin kulumalla
Esiinnyin luonnossa hajalla
Tauti kynsien alla
Aamulla kun katuvalot sammuu
Odotussalissa lusikan nuolen
Pullea kärpänen laukkuni tutkii
Ja mitä on pöydällä
Mietin: 'supersettiin'
Suostuu yksi tyttö tuhannesta
Kellonlasilla häikäisen lasta
Joka nuolee muovieläimestä voita
Almua vastaan
Tumma äiti jakaa kadulla ruusuja
Ja lastenvaunuista poimii lapun
Että pupulla on leukemia
Lasit pässä nukun
Kun sudet piirittävät kaupunkia
En jaksa maha täynnä
Lintujen päillä tanssia
Barbaariksi vajosin
Ja kaktuksen lehteen osoitteeni veistin
Kävin läpi monikohtaisen ohjelman
Jonka päätyttyä silmiäni särki
Tuoliini kun palasin, eleistäni
Huomasivat että jossakin on käyty
Sairastun kun silmäpuolta kissanpoikaa
Ruokin ja missä näen juhlat
Siellä vartin päästä kuokin
Käväisin tavara-asemalla
Lähdin kulumalla
Esiinnyin luonnossa hajalla
Tauti kynsien alla
Piirsin haravalla hiekkaan viivan
Omaa puoltani vartioin
Jokaisesta haravaan tarttuneesta
Naulasta sain kevyen kolikon
Mutten pöydänlaitaa vasten
Mailaa pysymään, en palloa
Selvään rinteeseen
Sisko ei miehen kuvia revi
Suuttuu jos hiivimme ovensa ohi
Suttuinenkin valokuva
Voi haltijalleen olla Madeleine-leivos
Työnsin oven ali lapun "TUU PELAAN"
Sitten mies soittikin
Kastikkeeseen äiti lisäsi vettä
Ja lautasen pöytään
Turhaan kunnioitin suruaan jos sisko
Hetkessä on kuin ei mitään
Kun sai lähestyä taas, sisko
Heilutti keltaista lippua
Kun radiosta ei tiennyt, sisko
Oli paras laulaja
Radiohan oli vain
Sumea esine hyllyssä kaukana
Kun kaikki kuitenkin tapahtui
Katonrajassa ja matolla
Tropical Cocktail
Tropical Cocktail
Tropical Cocktail