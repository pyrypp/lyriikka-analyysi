Vieläkö muistatte Limperin Hilman?
Koulumme oppilaan niin herttaisen
Mukanaan aina toi kauneimman ilman
Mietimme ken tekee valloituksen
Anttilan Aukusti kaihoisat laulus'
Herkässä sielussa tenhosi kai
Lipevä kieli ja korkea kaulus
Parhaimmat pisteet ne kilvassa sai
Hilma se hääräili pellolla illat
Päivällä tehtaalla työskenteli
Pyhäisin kehräsi naapurin villat
Lauantait marjoja myyskenteli
Että hän mökkinsä lunastaa voisi
Aukusti työstä ei piitannutkaan
Mielummin Aukusti laulais' ja joisi
Eläisi helpossa maailmassaan
Vierivät vuodet ja perhekin kasvaa
Veloista mökkinsä puhtaaksi saa
Aamulla varhain hän pyöränsä rasvaa
Ikuista työtä ja vain raadantaa
Surra saa sodassa mennyttä poikaa
Tytöt taas maailma mukaansa vei
Arvoisat kuulijat se huomioikaa:
Maassamme tarina mahdoton ei
Vieläkö muistatte Limperin Hilman?
Vihdoinkin rauhassa levätä voi
Hauta on ruohoinen, ristiä ilman
Aukusti mökinkin viikossa joi
Valtion miehet ne patsaita saaden
Kansamme mielestä häivy ei pois
Kun saisi Hilmakin sankaripaaden
Väitätkö, ettei hän sankari ois'?