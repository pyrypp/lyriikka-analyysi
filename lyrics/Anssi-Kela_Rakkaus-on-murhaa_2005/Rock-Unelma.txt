"Okei jengi – tää on Nirvanaa!"
Johnny mikrofoniin huudahtaa
"Ei muuten oo" portsari murahtaa
Ja bändin töpselistä irrottaa
Keikka päättyy ennen aikojaan
Vain neljä maksanutta katsojaa
"Lippuriski, ei tuu liksaakaan"
Jay sanoo purkaessaan rumpujaan
Pakettiautoon kamat kannetaan
On Ilpon vuoro käydä ratin taa
Matka on pitkä, kaljaa maistellaan
Ja keikka puidaan biisi kerrallaan
Bändissä Johnny soittaa kitaraa
Jay näyttää hyvältä ja rummuttaa
Ilpo pieleen vetää bassollaan
Mut se on Remun serkku
Kolme miestä autossaan
Totta tekee haaveistaan
Kohti unelmaa
Tie on auki Beatlesista Nirvanaan
He valloittavat maailman
Amerikan, Euroopan
Heitä ei voi pysäyttää
Heitä ei voi estää
Tähteys odottaa
Mennään pari vuotta eteenpäin
Pojat ajelevat allapäin
Sai Ilpo varoituksen pomoltaan
Kiertäminen pitäis lopettaa
"Mut jatkakaa te vielä kahdestaan"
Ilpo kavereitaan lohduttaa
"Harmittaa vain kun pitää jättää bändi
Suosion kynnyksellä"
Kaksi miestä autossaan
Totta tekee haaveistaan
Kohti unelmaa
Tie on auki Beatlesista Nirvanaan
He valloittavat maailman
Amerikan, Euroopan
Heitä ei voi pysäyttää
Heitä ei voi estää
Tähteys odottaa
Tikkanurkkauksesta voimasointu kajahtaa
Johnny spiikkaa: "Kiiminki, oottekste valmiit rokkaamaan?"
Kuulijoista toinen on kaunis Aino, hän näkee Jayn
Jay hymyilee
Ja Ainon sukat pyörii
Vielä puoli vuotta eteenpäin
Jay kulkee Ainon kanssa käsikkäin
Ainon vatsa pyöristynyt on
Jay tuntee olevansa onneton
Eilen Johnnyn kanssa nautittiin
Kahvit Linnatuulessa ja puhuttiin
Jay sanoi: "Kyllähän sä tajuut sen
Mä olen pian perheellinen"
Johnny yksin ajaa autoaan
Haaveet tekee kuolemaa
Ei enää unelmaa
Tie on noussut pystyyn
Ei menty mihinkään
Hän valloita ei maailmaa
Bensa riittää Puumalaan
Soittaa marttapiirille
Tonttulakki päässään
Keikan viimeisen
Hän on saanut tarpeekseen
Pitäisköhän mennä takaisin lääkikseen?