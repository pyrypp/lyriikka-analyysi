"Herätkää, mikä on tuo muuri tuossa?
Purkakaa! On kylämme suoja suossa
Kuolee virta, karja, maa ja pian kasvaa pelloilla vain kyyt
Kertokaa, rakentajat, missä muuriin ovat syyt?"

"Nopeaan nostimme suojan yössä
Edelleen ovat valajamme työssään
Huomatkaa, ei laakso montaa asuta
Suojelkaa itseänne ja rakkaita"

"Me loimme muurin jakamaan väen
Jotta viholliset, ettekä te toisianne enää näe"

Toiselle puolelle ei yllä
Ymmärrys, vihollinen kyllä
Varmasti raiskaa maamme
Jos me luovumme rajamuurikivistämme

Torneistaan toisiaan saavat vahtia
Porttiaan vain kauppiaille avata
Virtaa vesi kauas pois uomastaan, maa kuivuu
Hajoaa perheet, verisiteet katkotaan
Katoaa myös ääni vastarinnan
Mykistyy alle sen harmaan pinnan
Jota luuli turvakseen tuo köyhä, pieni kansa
Rakentajat esiintyivät kauppiaina
Muuri olikin ansa

Toiselle puolelle ei yllä
Ymmärrys, vihollinen kyllä
Varmasti raiskaa maamme
Jos me luovumme rajamuurikivistämme
(Murtakaa muuri!)
Pysymme aloillamme tässä
(Murtakaa muuri!)
Kehässä, varjoelämässä
(Murtakaa muuri!)
Rakentaja, metri lisää korkeutta
Rajamuurikiviä

Kansa vuosia odottaa
Hiekkaansa vuodattaa
Tiimalaseihin ja hautoihin
Kunnes tornistaan varoittaa vartija:
"Nouskaa, jokin liikkuu kohti
Liian pieni, en näe"
Hiekkaa hartioillaan
Selviytyneet huomaa
Yksi muurinkivi irtoaa
Pienellä lapsella
Kädessään vasara
Kysyy varoen: onko täällä turvaa?

Toiselle puolelle ei yllä
(Murtakaa muuri!)
Ymmärrys, vihollinen kyllä
(Murtakaa muuri!)
Varmasti raiskaa maamme
Jos me luovumme rajamuurikivistämme
(Murtakaa muuri!)
Pysymme aloillamme tässä
(Murtakaa muuri!)
Kehässä, varjoelämässä
(Murtakaa muuri!)
Rakentaja, metri lisää korkeutta
Rajamuurikiviä