Katkoviivan päältä matkamiehen nimen löytää
Jonka routa kylmän tullen mutkalle saa taipumaan
Ja rospuutto jos pyhäin alla hetken kattaa pöytää
Jää allekirjoittaneet silloin yksin istumaan

Niin tie on musta, vaan mustempi ois mieli kulkijalla
Jos kuu ei paistaisi hopeaansa
-Tummuvan taivaan alla

Paras tapa toimia on ystäville kostaa
Jos päätä kauniin hevosen saa silmiin tuijottaa
Mut takaisin ei käytettyä sieluaan voi ostaa
Kun kalpein kauppamiehistä ovelle kolkuttaa

Niin tie on musta, vaan mustempi ois mieli kulkijalla
Jos kuu ei paistaisi hopeaansa
-Kuoleman kattilalla

Aamukasteen vierellä kilvan palelee
Ei siksi että nurmi kuuraa kantaa
Kun kivisillä kengillä kauan kävelee
Käy vierahaksi kuukin hopeineen

Tie on musta, vaan mustempi ois mieli kulkijalla
Jos kuu ei paistaisi hopeaansa
Niin tie on musta, vaan mustempi ois mieli kulkijalla
Jos kuu ei paistaisi hopeaansa
Kuoleman kattilalla -tummuvan taivaan alla