Joskus vielä tästä nousen
Jousen jännitän ja päästän
Säästän sinut häpeältä
Meitsi hoitaa, minä järkkään
Tärkkään puvun, loistan yössä
Työssä näytän kätevältä
Aloitan sen kuurin kohta
Lohta syön ja skippaan kirkkaan
Virkkaan vaikka nätin liinan
Minussa on monta miestä
Hiestä märkää, säästäväistä
Häistä haastan, jätän viinan
Sen piinan

Mutta elämä pakenee
Askeleen edellä matelee
Elämä pakenee
Huuleni valhetta latelee

Ahdas aamu keskustassa
Massa liikkuu, minä jäädyn
Päädyn vielä vastaanotolle
Työkkärissä haave haihtuu
Vaihtuu vapaus ammatiksi
Miksi poljin tämän miinan?
Minussa on monta puolta
Huolta kannat, turhaan
Kas kun laskun saan
Niin jätän viinan
Sen piinan

Mutta elämä pakenee
Askeleen edellä matelee
Elämä pakenee
Huuleni valhetta latelee
Paine kasvoja kiristää
Haave hanskasta lipeää
Viime pisaran tiristää
Päätäni pitele kipeää

Minussa on monta miestä
Minussa on monta miestä
Minussa on monta miestä

Mutta elämä pakenee
Askeleen edellä matelee
Elämä pakenee
Huuleni valhetta latelee
Paine kasvoja kiristää
Haave hanskasta lipeää
Viime pisaran tiristää
Päätäni pitele kipeää
Elämä pakenee