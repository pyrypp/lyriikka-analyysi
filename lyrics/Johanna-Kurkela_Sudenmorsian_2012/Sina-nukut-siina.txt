Aamusilmä aukee
Osuu mieheen nukkuvaan
Sormenpäiden matkaan
Lähden tuota tutkimaan
Kättä kiipeän
Kultakaislikkoon
Pienin askelin
Matka pitkä on
Löydän vanhan arven
Sen mä vielä parannan
Solisluuta liu'un
Kaulakuoppaan kellahdan
Korvaan kurkistan
Luolaan hiljaiseen
Unet haalenneet
Siellä leijailee
Koko tämän maailman
Käden alla nukkuvan
Tuntea mä haluan
Joka kohdan kosken
Ilon taimet istutan
Hellästi ne kasvatan
Rakkaudella asutan
Joka notkelman
Sinä nukut siinä
Korkealta katson
Ihmeellistä maisemaa
Pohjoistuulen tahtiin
Rinta nousee, vajoaa
Alla rummut lyö
Rytmiin rauhaisaan
Samaan ääneen sain
Eilen nukahtaa
Koko tämän maailman
Käden alla nukkuvan
Tuntea mä haluan
Joka kohdan kosken
Ilon taimet istutan
Hellästi ne kasvatan
Rakkaudella asutan
Joka notkelman
Sinä nukut siinä
Valveen valtakuntaan
Haluan sut houkuttaa
Liian kauan täällä
Oon jo saanut odottaa
Luomet liikahtaa
Katsees paljastaa
Siihen kirkkauteen
Saanhan sukeltaa