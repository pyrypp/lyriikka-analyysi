Tiedätkö hetken nimeltä hullun kaipuu
Katsot aurinkoon sokaistumatta
Pääsi lepää vasten tuulta
Joka puhuu pienistä pojista
Ja tytöistä maailman katolla
Jonne kiipesit itsekin ilman lupaa
Oletko pelännyt liikaa pimeää
Niitä hetkiä jolloin kirjoitit
Nimesi jokaiseen ikkunaan
Jos valo vielä sattuisi palamaan
Kaikkina niinä aamuina
Kun heräsit liian aikaisin hämärään
Mitä kertoisit aamukasteelle
Joka aina kertyy lehdille
Jotka laulavat varjojen takaa
Saaden lapsesi hymyilemään
Muistaisit elämäsi hetket
Saaden tunteesi palaamaan