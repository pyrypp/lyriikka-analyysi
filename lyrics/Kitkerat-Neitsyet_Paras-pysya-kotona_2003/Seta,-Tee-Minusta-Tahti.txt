Jos yrittää yksin eikä apuna ketään
Juoksukilvassa tässä on vaikeaa
Onneks jo alkumetreillä törmäsin setään
Nyt ilolla laukkaan, setä ohjastaa!
Sedän avulla tyttö
Tutustuu haaveisiin suuriin
Äkkiä tuhkimo enemmän
Prinsessaa muistuttaa
Kääntyy tyttösten laulut
Jo mollista duuriin
Kun setä tähtisadetikkua
Yllänsä heilauttaa!
Setä, tee minusta tähti
Setä, tee minusta tähti!
Minä uudelleensynnyn
Sinun kättesi kautta
Olet luotsaava lautturi
Minä olen lautta
Setä, tee minusta tähti!
Sedän tykönä tyttö voi
Tuntea itsensä rennoksi
Hän ei anna minun taittua
Pelkäksi tähdenlennoksi
Häneltä aina saan oivat
Otsikot joita käyttää
Jos julkisuuskuvani
Hetken hiipuvan näyttää:
Voin astua politiikkaan
Ehkä uskoontulla
Yksinoikeudella hankkia kevätvauvan
Aina elämän polku on turvattu mulla
Kun muistan viittana seisovan
Sedän paimensauvan
Setä, tee minusta tähti
Setä, tee minusta tähti!
Minä olen sampo, joka tuo vaurauden
Ja setä takoo kuin seppä Ilmarinen
Setä, tee minusta tähti!
Minä haluan painimaan
Sedän omaan sarjaan
Kantakirjapalkintolehmäksi
Sedän karjaan
Minä häntäni pörhennän
Ja turkkini harjaan
Oi Herra, osoita minulle tie!
Setä, tee minusta tähti
Setä, tee minusta tähti!
Minä uudelleensynnyn
Sinun kättesi kautta
Olet luotsaava lautturi
Minä olen lautta
Setä
Setä
Setä-äää...
Setä, tee minusta tähti
Setä, tee minusta tähti!