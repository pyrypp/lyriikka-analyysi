Trallala-lallalla lallala-lallalla...
Hommataan töölöstä
Kaksio jossa on
Tilaa mun pianolle
Parveke sun uruille
Korkeissa huoneissa
Paljon valoa
Isot ikkunat
Ja lautalattiat
Syvennykset ikkunoissa
Että voi istua
Kasvattaa kukkia
Iltaisin rakastella
Ehkä syödä aamiaista
Leipää ja aurajuustoa
Katsella kadulla
Liukastelevia mummoja
Trallala-lallalla lallala-lallalla...
Lähellä on kaikki, kauppa ja pesula
Sun duunipaikka ja mun kutistaja
Pikkuruiset tiaiset osaavat hakea
Tuuletusikkunasta hapankorpunmuruja
Kun joskus elokuussa
Yölläkin on liian kuuma
Kannamme patjoja
Nukumme parvekkeella
Aamulla kuunnellaan
Rekkojen kaasutusta
Alakerran herännäisen
Vaimeaa veisausta
Ikkunan takana
Kaljuja koivuja
Hiuksia kimpussa
Lattiakaivossa
Kuulaina iltoina
Kävellään puistossa
Katsellaan lapsia
Oksentamassa punkkua
Trallala-lallalla lallala-lallalla...