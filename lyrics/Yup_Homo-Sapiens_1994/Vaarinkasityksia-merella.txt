Kapteenin pakasta puuttui kortteja
Se olemattomia kuin hevonen
Syödessään hirnui ja hihittelyssään
Kokki haistoi loukkauksen
Niin kostoksi muonat pohjaan polttaa
Ne syömäkelvottomiksi saa
Sanoo: "Kunhan on satama saavutettu
Saa paattipahanenkin palaa!"
Niin pohjaan paloivat puurot ja perunat
Mustiksi hiiltyä herkut sai
Eikä päiväkausiin miehistö niinollen syönyt kai
Oli perjantai
Ja maanantaihin matka kestää
On kai mahdotonta estää
Väärinkäsityksiä merellä
Jalkakylpyjä puujaloilleen pappi otti, kun
Suotuisaa säätä pyydeltiin: Josko pappi voisi
Luojan marmorioveen kolkuttaa?
Vaan viinarattipa varpaisillaan
Vain salaa kapteenin kaapeilla viivähtää
Ja pian sumenee pää, ja sumenee sää
Ja ulappa huutaa ja höyryää
Ja tisleiden lähdettä miehistö pui
Kokin punkkaan pappi uupui
Ja sunnuntaihin vesperhetkensä siirtyä sai
Oli lauantai
Ja maanantaihin matka kestää
On kai mahdotonta estää
Väärinkäsityksiä merellä
Mitätön mies ei miehistöään ruoki
Vain Herran palvelijaa juottaa
Sekoittaa oman ja kokkinsa pään
Ja sään tuomiopäivän tuottaa
Kelvoton siis on kapteeni tuo
Tiesi miehistöstä jokainen
Ja ehk' ei pappikaan liikaa juo
Jos kapteeni, kapteeni on entinen
Siis kätensä sidotaan selän taa
Ja lankkua pitkin käydä saa
Meressä vihertävässä ui
Iloinen hai
Oli sunnuntai
Ja maanantaihin matka kestää
On kai mahdotonta estää
Kokkia keitoksiaan tuhoamasta
Pappia pirtulla lotraamasta
Veden värjäytymistä verellä
Väärinkäsityksiä merellä