Ei ihminen elä pelkästään leivästä, sanottiin jo pyhässä tekstissä
Jeesus kävi Martan ja Marian luona, Martta vain touhusi mutta
Maria halusi kuulla mitä Jeesuksella oli sanottavanaan
Shangri-la
Minun oli nälkä mutten halunnut leipää, minun oli jano mutten kaivannut vettä
Halusin jotain muuta, unta, lumousta, tuoksua joka lähti Marian korvasta
Onko se edes kouluja käynyt, sanottiin, onko se minkään näköinen
Raivasin tieni märkien lehvien läpi, tunsin monia tuoksuja
Jotka saivat minut epäilemään suuntaa
Ihmeitä voi tapahtua muttei koskaan täällä
Palava pensas voi puhua muttei koskaan täällä
Älä siis luule liikoja, poika, vaan ota lusikka kauniiseen käteen
En ottanut
Tapasin miehen joka halusi miljoonia, tapasin naisen joka kärsi
Pienistä rinnoistaan, poika etsi isäänsä, talo oli autio mutta sen seinillä oli kirjoitusta
Moni asia jonka piti olla totta olikin valhetta. Martta silitti likaisia vaatteita. Maria
Kuunteli pää kallellaan. Raivasin tieni märkien lehvien läpi, tunsin tuoksun
Shangri-la, Shangri-la
TV:stä näin sen elokuvan jossa pitkä, suora tie ylittää kukkulan
Ja laskeutuu laaksoon, viimeiseen laaksoon
Joka oli säästynyt suuressa sodassa
Sen laakson asukkaat olivat ehkä hieman varautuneita, vanhat tapansa säilyttäneitä
Oven saattoi jättää lukitsematta. Oli ilta, metsän varjo valtasi alaa
Ensimmäiset kertaa mulla ei ollut kiire pois
Ei ihminen elä pelkästään leivästä, sanottiin jo pyhässä tekstissä. Jeesus kävi
Martan ja Marian luona. Martta vain touhusi, mutta jeesus halusi kuunnella
Kun Maria sanoi hiljaa hänen korvaansa yhden sanan:
Shangri-la, Shangri-la