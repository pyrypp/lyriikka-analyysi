Sen pituinen se on
Tavun mittainen
Hei ne sanoo, muuta ei
Muisto kultainen

Hiljaa oottaa
Ovenkahvaa tuijottaa
Hiljaa kantaa sylissänsä nukkuvaa
Sisartansa nuorempaa

Päällä maton eteisen
Lepää hetkisen
Siinä pennin pienoisen
Näkee, ruosteisen

Hiljaa nostaa
Pieneen käteen piilottaa
Hiljaa kantaa sisällänsä valvovaa
Ikäistänsä vanhempaa

Ei taida tyttöparka yksin murheissaan
Huomatakaan kuinka kaunis päivä vasta on aluillaan

Hiljaa oottaa
Ovenkahvaa tuijottaa
Hiljaa kantaa sisällänsä valvovaa
Ikäistänsä vanhempaa
Kokoistansa vahvempaa
Pennin verran rikkaampaa
Tavun verran viisaampaa