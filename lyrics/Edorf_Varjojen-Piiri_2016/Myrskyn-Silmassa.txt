Pölyttyy kaikki esineet jotka omistin
Asiat joilla täällä oloani todistin
Tavarat jotka hiljaa muuttaa tilan kodiksi
Koodiksi jota tulkitsee mielen koottu koodeksi
Säröilee ne teiden pinnat joita kävelin
Ja tietämättäni kaikkien teiden päätä lähenin
Olin aika ja vähenin, musta kuningatar syö lähetin
Soin kiihtyvin, vaan aina vaimenevin sävelin

Hengittämättä uhrialttarilla makasin
Taivaalta kasvot tuijotti vakavina takaisin
Aivan pian, maailman lian, aivan liian aikaisin
Pyyhkisin jaloistani ja alkutilaan palaisin
Tomuna kaikki temppelit jotka rakensin
Sivut joiden pinnalle omakuvani tallensin
Umpeenkasvaneita pyhät reitit joita vaelsin
Kuivuneita kaivot joista sielun vettä ammensin

Kukaan ei mua vie sun luotasi pois
Vain hetkeksi erottaa
Vaikka kaikki jo huomenna päättyä vois
En anna sen pelottaa

Ensin tuli pelko joka todellisuuden nielaisi
Pesi piemään nurkkaan onnellisuuden vieraaksi
Sitten raivoava uhma tuli ja vieraan etsi
Pieksi pedon pelon viestin repi riekaleiksi
Sydän kaatuneen pedon tuhkasta synnytti
Rauhan joka voimallaan pelon ja uhman tyynnytti
Liekki palaa kirkkaimpana pimeimmässä illassa
Kaaos on irti, mut myrskyn silmässä on hiljaista

Kukaan ei mua vie sun luotasi pois
Vain hetkeksi erottaa
Vaikka kaikki jo huomenna päättyä vois
En anna sen pelottaa, ei

Vaikka tuo kaunein sävel ja uhka kuvitella voi
Jäisikin laulamatta
Ja vaikka jokainen rukous tyhjyydessä soi
Älä jätä niitä lausumatta
Vaikka tuo kaunein sävel, jonka kuvitella voi
Jäisikin laulamatta
Ja vaikka jokainen rukous tyhjyydessä soi
Älä jätä niitä lausumatta

Ei patsaat veistäjiään nää, saati määrää
Eikä taulu maalaajaa sen enempää
Mut ei vain käden voima siirrä talttaa sivellintä tai kynää
Ei kehoa kohti epänäkyvää
Silmissäsi tyyneys jossa voi levähtää
Kuule en myrskyä enää, kun sen keskellä sylissäs lepään

Kukaan ei mua vie sun luotasi pois
Vain hetkeksi erottaa
Vaikka kaikki jo huomenna päättyä vois
En anna sen pelottaa
En anna sen pelottaa
En anna sen pelottaa, enää