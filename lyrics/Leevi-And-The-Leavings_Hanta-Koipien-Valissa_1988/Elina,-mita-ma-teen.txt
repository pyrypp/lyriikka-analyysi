Ellu oli baarikassa
Töissä siinä kahvilassa
Jonka takahuoneessa jonkin aikaa joskus asuttiin
Itse kun en saanut töitä
Yhdessä me öitä valvottiin
Mä en tiedä mitä teen
On kai pakko laittaa lapset laitokseen

Eikö elämässä riitä mikään
Eikö hellittäisi hetkeksikään mieletön kierre
Mekin yritimme uskotella
Että hankkisimme sähköhellan jääkaapin viereen

Kun Ellu aina töissä itki
Se sai sitten ne loparitkin
Ja pankkiautomaatin eteisessä me öisin paleltiin
Se taisi olla taas raskaanakin
Mä jostain sille takin varastin
Mä en tiedä mitä teen
Olosuhteet minut saivat vangikseen

Eikö elämässä riitä mikään
Eikö hellittäisi hetkeksikään jatkuva paine
Kuinka usein täällä turpiin saakaan
Kuinka nopeasti kaikkoaakaan rahat ja maine

Kun Ellu jäi sen taksin alle
Joka kääntyessään vasemmalle
Ei suuntamerkkiä näyttänykään, vaikka väitti niin
Ne oli vaatimattomat hautajaiset
Itse samanlaiset tahtoisin
Mä en tiedä mitä teen
Olen nyt jo turtunut tuskan tunteeseen

Eikö elämässä riitä mikään
Eikö hellittäisi hetkeksikään mieletön kierre
Mekin yritimme uskotella
Että hankkisimme sähköhellan jääkaapin viereen
Eikö elämässä riitä mikään
Eikö hellittäisi hetkeksikään jatkuva paine
Kuinka usein täällä turpiin saakaan
Kuinka nopeasti kaikkoaakaan
Rahat ja maine
Elina, mitä mä teen