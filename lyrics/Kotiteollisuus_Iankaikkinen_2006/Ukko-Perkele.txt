Hän raivaa uuden tien
Yli isiemme luiden
Kerta kerran jälkeen korjaa
Veripelloilta sadon uuden

Tuonen ukko, koukkusormi
Takkuturpa, sarvipää, yön mustan kutoja
Mustahammas, karvahäntä
Tuonen joen vaskiverkon
Ikuinen punoja
Kukaan ei huomaa yötä
Pimeän keskellä
Kukaan ei huomaa yötä
Kukaan ei välitä

Ruttoa rumempi, kavalampi kauppiasta
Kylmässä sylissään tuudittelee ihmislasta
Ukko Perkele voiton vie maailmasta
Kylmässä sylissään nukuttelee ihmislasta

Sen sylissä nukkuvat lapset
Ja nukkuu koko kansa
Se lupaa maailmamme
Ikuisesti kantavansa

Avunhuuto pisara on meressä
Rukous veripisarana veressä
Juokse karkuun, ja se minkä taakse jätät
Onkin pian vastassa edessä
Kukaan ei huomaa yötä
Pimeän keskellä
Kukaan ei huomaa yötä
Kukaan ei välitä

Ruttoa rumempi, kavalampi kauppiasta
Kylmässä sylissään tuudittelee ihmislasta
Ukko Perkele voiton vie maailmasta
Kylmässä sylissään nukuttelee ihmislasta
Ruttoa rumempi, kavalampi kauppiasta
Kylmässä sylissään tuudittelee ihmislasta
Ukko Perkele voiton vie maailmasta
Kylmässä sylissään nukuttelee ihmislasta