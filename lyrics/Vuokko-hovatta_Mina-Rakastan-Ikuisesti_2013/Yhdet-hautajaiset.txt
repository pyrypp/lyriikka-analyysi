Paadappa...
Pysäyttäkää kaikki kellot, puhelinlinjat katkaiskaa
Kieltäkää koiraa haukkumasta, mehukasta luuta
Hiljentäkää pianot, rummut tukahduttakaa
Antakaa surijoiden tulla esiin, arkku kantakaa
Hän oli pohjoinen, itä länsi ja etelä
Hän oli sunnuntai minun työviikkoni
Keskipäiväni keskiyöni
Puheeni ja lauluni
Paadappa...
Antakaa lentokoneiden taivasta valittaen kaartaa
Hän on kuollut savupilviin kirjoittakaa
Kantakoon toripulut valkeissa kauloissaan mustia seppeleitä
Käyttäköön liikennepoliisi mustia käsineitä
Hän oli pohjoinen, itä länsi ja etelä
Hän oli sunnuntai minun työviikkoni
Keskipäiväni keskiyöni
Puheeni ja lauluni
Luulin että rakkaus kestää ikuisesti
Olin väärässä
En päästä tähtiä talooni, ne kaikki sammuttakaa
Riisukaa aurinko, kuu paketoikaa
Kaatakaa meret tyhjiin, pois metsät pyyhkikää
Mikään ei enää koskaan voi mitään hyvää synnyttää
Hän oli pohjoinen, itä länsi ja etelä
Hän oli sunnuntai minun työviikkoni
Keskipäiväni keskiyöni
Puheeni ja lauluni
Hän oli pohjoinen, itä länsi ja etelä
Hän oli sunnuntai minun työviikkoni
Keskipäiväni keskiyöni
Puheeni ja lauluni
Paadappa...