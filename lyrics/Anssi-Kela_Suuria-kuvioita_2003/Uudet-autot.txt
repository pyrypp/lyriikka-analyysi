Lähden Nooran kanssa ajelemaan
Hän tahtoo ajaa uutta autoaan
Sen varovasti henkiin herättää
Ulos kaupungista kiihdyttää
Sukellamme syksyn pimeyteen
Laitan levyn cd-soittimeen
Säädän ilmastoinnin kohdalleen
Miksi uudet autot tuoksuu tältä?
Valoissa kiiluu silmät eläimen
Juoksevan metsään näen jäniksen
Ei tähän aikaan liiku mikään muu
Ajamme kilpaa kanssa täysikuun
Äkkiä Noora minuun vilkaisee
Hehkussa mittariston hymyilee
Käteeni tarttuu, sitä puristaa
Miksi uudet autot tuoksuu tältä?
Emme puhu moneen kilometriin
Kumpikin vaipunut on ajatuksiin
Täydellinen levy öiseen ajeluun
On Neil Youngin Harvest Moon
Ambulanssi meidät ohittaa
Mihinkähän mahtaa kiiruhtaa?
Luen mielessäni rukouksen:
Voi Noora, Noora
Olethan varovainen
Voi Noora, Noora
Olethan varovainen