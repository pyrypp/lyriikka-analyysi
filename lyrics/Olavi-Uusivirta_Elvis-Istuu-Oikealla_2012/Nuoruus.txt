Louna ja Inna
Sydäntalvella
Vuonna kivi
Katottiin Myrskylintuja ja
Syötiin paperia
Jossain Rööperissä
Muistatteko
Louna ja Inna
Kun mentiin
Kolmistaan naimisiin?
Katosta lohkeili laasti
Eikä pitänyt tietää
Mitä huomenna
Mitä ylihuomenna
Kun kadut oli meidän
Minä olin pennitön rahamies
Ja ne mustat lasit silmillä
Sateessa
Oli nuoruus
Aina kun kutsuttiin
Minä tulin
Kun pallo heitettiin
Minä menin hakemaan
Ja jos joku rotukatti
Tuli siihen naukumaan
Halusin aina tietää
Mitähän se piilottelee
Kellarissaan
Halusin olla vapaa
Mutta en halunnut yksin olla
Ilta oli viiniä
Ja aamuyöllä apeena
Ja se kusentuoksu
Porttikäytävissä
Oli nuoruus
Ei se ole se huimaus
Jota tunsit leijaillessasi
Kaupungin halki
Vappuaattona huusit:
Uusi sukupolvi tulee!
Eikä ne sanat jotka
Takertuivat kurkkuun
Kun roikuit ihmisissä ja
Haaveissa niin kuin
Juoppo pullossa
Sillä ihmisillä on tapana kadota ilmaan
Sillä ihmisillä on tapana kadota ilmaan
Eilen vielä villi lapsi
Tänään oot jo aikuinen
Ja se sumuinen yö siinä välissä
Oli nuoruus
Eilen vielä villi lapsi
Tänään oot jo aikuinen
Ja se sumuinen yö siinä välissä
Oli nuoruus
Oli nuoruus
Oli nuoruus
Oli nuoruus