Kulmat rikki
Lukutaite
Tehty taiten
Silti vain en
Ollut kovakantinen
Vaan herkkä haavoittuvainen
Sydän paloi liian lujaa
Mieli kulki liian kovaa
Ei olleet tehty teräksestä
Kestäneet ei suolavettä
Keppiä sain tavan takaa
Osan syystä myönnän tavaan

Taas ja taaskin rukoilkaamme
Ehkä vielä nimen saamme

Takaisin elävien kirjoihin
Takaisin elävien kirjoihin

Kieltäydyin kun pyysit
Sanoin ei, kun kosit ja siltä osin
Myin pois sen minkä lahjoitit
Ja haurastuneen hajoitin
Jos näin tein kaikkein kalleimmalle
Mitä teenkään pahimmalle
Annan pois sen mitä pitää
Säilyttää ja niin ikään
Säilöin roskaa
Vaalin roinaa takertunut toisen omaan
Takertunut toisen omaan
Tuulen viemään turhakkeeseen
Jota huominen ei edes muista
Kuten en myös pidä sitä enää minään

Taas ja taaskin rukoilkaamme
Ehkä vielä nimen saamme

Takaisin elävien kirjoihin
Takaisin elävien kirjoihin

Taas ja taaskin rukoilkaamme
Ehkä vielä nimen saamme

Takaisin elävien kirjoihin
Takaisin elävien kirjoihin
Takaisin elävien kirjoihin
Takaisin elävien kirjoihin