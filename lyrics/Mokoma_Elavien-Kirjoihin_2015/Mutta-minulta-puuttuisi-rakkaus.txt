Lyhty sammunut pääni päällä
Ei yksikään ajatus elä
Kipu esittäytyy ystävänä
On aina vain lähempänä
Vaalin sitä rakkaudella
Sillä ei ole minulla toista
Huokaan hiljaa eikä kukaan vastaa
Päivät seuraavat toinen toistaan

Ja minä odotan
Jotain tapahtuvan
Ja minä odotan
Jonkun saapuvan

Onko jossain minulle koti
Johon joku minua kaipaa

Muistelen aikaa jolloin vielä
Nauroin ja tunsin vihaa
Nyt olen kehys vailla kangasta
Luuta ja heikkoa lihaa

Ja minä odotan
Jotain tapahtuvan

Onko jossain minulle koti
Johon joku minua kaipaa
Ryntääkö joku syliin
Jos olen ollut poissa pitkän aikaa
Itkeekö joku jos kuulee minun kuolleen pois
Huomaako edes kukaan
Onko haudallani kynttilöitä
Kukkia saanko mukaan

Nyt olen kehys vailla kangasta
Luuta ja heikkoa lihaa

Onko jossain minulle koti
Johon joku minua kaipaa
Ryntääkö joku syliin
Jos olen ollut poissa pitkän aikaa
Itkeekö joku jos kuulee minun kuolleen pois
Huomaako edes kukaan
Onko haudallani kynttilöitä
Kukkia saanko mukaan