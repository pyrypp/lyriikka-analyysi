Ulapalta saapuu, josta rantoja ei näy
Vielä rasvatyven, edes koillistuuli käy
Mies veneessänsä, ja aatos aaltojen
Ylpeänä soutaa, hankaimet naristen

Jos airon pudottaa
Ei pinnalle jää kellumaan
Alle laineiden
Jää airo rautainen

Elämäänsä lipuu, kokka kolhien
Saalista täynnä, ovat verkot toisien
Vastatuuli yltyy, joka paatin kallistaa
Tuhdon alla makaa, juomaa ruskeaa

Jos airon pudottaa
Ei pinnalle jää kellumaan
Alle laineiden
Jää airo rautainen

Aamun aamun, aurinko valjastaa
Vene hiljaa lipuu, vaan ilman narinaa
Perätuhdon alla, pullo tyhjä on
Saapunut rantaan, luokse kaislikon

Jos airon pudottaa
Ei pinnalle jää kellumaan
Alle laineiden
Jää airo rautainen
Alle laineiden
Jää airo rautainen
Alle laineiden
Jää airo rautainen