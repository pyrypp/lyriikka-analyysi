Taisin olla kuuden kun isä kerran kysyi
"Poika, juotko jo viinaa?"
Aivan, kuuden vanha olin silloin kyllä kun isä kysyi
"Poika, juotko jo viinaa?"

Ja mitä silloin pystyy vastaan sanomaan
Kun kysyjä on mies joka kaiken opettaa
Niin katson kuinka lasittunein silmin tuijottaa
Ja tivaa "Juotko jo viinaa?"

Kun piilosilla ollaan isä laskee sovinnolla sataan
Kuuluvaan ääneen
Kun piilosilla ollaan isä laskee sovinnolla sataan
Kuuluvaan ääneen

Vaan kun päästynä on kahteen tuhanteen
On silloin syytä pienten poikain mennä vuoteeseen
Niin katson verhon takaa kuinka isä pöydän päällä makaa
Kuuluvaan ääneen

Kun äiti lähti, tuumattiin:
"Kyllähän me miehet pärjätään"
Kun äiti lähti pois

Kaurapuuron päällä silmä voinen kiiltää jaksaa
Ainoastaan hetkisen aikaa
Kaurapuuron päällä silmä voinen kiiltää jaksaa
Ainoastaan hetkisen aikaa

Vaan tänä aamuna ei silmä pääse sulamaan
Ovat enkelit ne vieneet isän yöllä mukanaan
Niin kertoo kiltti setä sairaalasta
Istuu viereen ainoastaan hetkeksi aikaa