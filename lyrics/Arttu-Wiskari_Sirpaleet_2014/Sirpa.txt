Sirpan kanssa landelle muutettiin
Rahat ei riittänyt jäädä kaupunkiin
Tää tila oli puoli-ilmainen
Kylänraitti täysin hiljainen
Uusi alku meille avautui
Kylppärin seiniä remppailtiin
Pois mustat pilkut laatoista hangattiin
Sirpa löysi Elloksen kuvaston
Eikä ollut viikkoon onneton
Syksyn myötä lehdet lakastui

Missä voisimme vielä säästää
Voiko mäyräkoiran luontoon päästää
Kun lokakuussa öisin pakastaa
Maan antimia täällä syödään
Pullorahat Pitkävetoon lyödään
Kaikki meni silti Sirpa vielä rakastaa

Sirpan kanssa töitäkin haettiin
Työkkärin tiskillä meille naurettiin
Tää kylä oli ollut duuniton
Jo ennen kautta Mauno Koiviston
Viimeinenkin haave romuttui
Verannalla nyyhkytin iltaisin
Slaavikyykyssä yksin rukoilin
Sirpa kävi suihkussa viikoittain
Ihottuman selkään sieltä sai
Seinän pilkut homeeks paljastui

Missä voisimme vielä säästää
Voiko mäyräkoiran luontoon päästää
Kun lokakuussa öisin pakastaa
Maan antimia täällä syödään
Pullorahat Pitkävetoon lyödään
Kaikki meni silti Sirpa vielä rakastaa

Timon kanssa yhdessä murruttiin
Mökkimme purkua kaksin katseltiin
Se Caterpillar töllin maahan löi
Naapurimme Ladan meille möi
Uusi alku jälleen avautuu
Samaralla ajettiin Helsinkiin
Bensiinin tuoksu tarttui vaatteisiin
Joku huusi "Saatanan koditon!"
Aivan sama mulla onni on
Kun Timppa joskus minuun rakastui

Nyt ei tarvitse enää säästää
Kun on tarpeeksi sekaisin päästään
Kyllä valtio huolen pitää omistaan
Heikki Hurstilla usein syödään
Jos on rahaa Pitkävetoa lyödään
Kaikki meni silti sinua vielä rakastan

Kyllä rakastan... (Kyllä rakastan...)
Ehkä rakastan... (Ehkä rakastan...)
Kai mä rakastan... (Kai mä rakastan...)