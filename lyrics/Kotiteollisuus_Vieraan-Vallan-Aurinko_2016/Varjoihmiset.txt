Puvuissaan herrat
Naureskellen katsovat ulos
Taas jälleen kerran
On saatu hieno vaalitulos
Ulkona kansa
Värjöttelee taas pakkasessa
Ei parastansa
Tajuu, ei järki kulje palellessa
Taas tuli palaa
Palaessaan ei tuo mitään uutta
Aivan kuin salaa
Se lisää kansan katkeruutta
Ja kun katseemme
Toisen tyhjän katseen kohtaa
Menemme sinne
Missä uusi aurinko hohtaa
Pelkkiä varjoihmisiä
Kaikki kadut mustanaan
On vain varjoihmisiä
Jotka pelkäävät maailmaa
Ei ole mitään yhteistä matkaa
Ei ole rakkauttakaan
On vain pelkkiä varjoihmisiä
Jotka pelkäävät toisiaan
Oikeutta etsii
Ne jotka kaduillamme liikkuu
Ne nerot keksii:
Erilaiset kaulakiikkuun
Ja lähimmäistä
Vihaamme niin kuin itseämme
No, mitäs näistä
Se on vain meidän elämämme
Tämä uusi aate
Saa pian meidät kaikkee vastaan
Ja periaate
Vie meidät tuhoon ainoastaan
Työkalut saimme
Emme rakentaneet, teimme haudan
Uutta jumalaamme
Seuraamme vaikka taakse saunan