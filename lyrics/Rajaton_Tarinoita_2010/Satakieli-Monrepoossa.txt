Satakieli Monrepoossa
Laulelemme kaikki koossa:
Kannusjalka-vääpeli, ja minä, sotamies
Vänrikki tuo välkkymiekka
Riemullinen soittoniekka
Runoilija lauhkea ja minä, sotamies
SOITTONIEKKA
Soittoniekan huilu helkkää:
Riemua on elo pelkkää
Satakielen soittoa, hei, kuule, sotamies
Suvituuli puhuu mailla
Vehmailla ja onnekkailla
Väinämöisen ympärillä, katso, sotamies
RUNOILIJA
Ludwigsteinin kattaa rusko
Runoilija: älä usko
Murhetta vain elämä on, muista, sotamies
Runoilijan laulu helkkää:
Murhetta on elo pelkkää
Murhetta on, murhetta on, muista, sotamies
ME KAIKKI
Viivytään, hei, veikot vielä hetki, hetki vain
Maistetaan, hei, kunniaksi neitoin ihanain
Aika ohitsemme ajaa
Ajakoon, hei, antaa ajaa
Tehdään tähän kolme majaa
Mitä surtaisiin
Huomenna, hei, veikot
Noustaan idän expressiin
Suudelma ja pullo viinaa lääkkeeks kyyneliin
Huomenna, hei, aika juokse!
Liian hidas aika, juokse
Pikemmin taas neitoin luokse
Päästään, veikot, niin
VÄÄPELI
Taivas kirkas, taivas musta -
Elämämme tarkoitusta
Ajattele, mieti, pohdi, nuori sotamies
Vääpeli näin lausuu vakaa
Onni valvoo, onni makaa
Suviyössä leppeässä mars siis, sotamies!
VÄNRIKKI
Riemu turha, murhe väärä -
Kunnia on matkan määrä
Kunnia vain, kunnia vain, muista, sotamies
KAIKKI ME
Satakieli Monrepoossa
Laulelemme kaikki koossa
Kenttäpullon nektaria juoden joka mies
Vänrikki juo, välkkymiekka
Riemullinen soittoniekka
Runoilija, vääpeli ja minä, sotamies
MAALISKUUN IDUS
Lumisessa lahopuussa
Tikka takoo maaliskuussa
Runoilijan tapaan taas ja soittoniekankin
Istuin - Lappeenrannan tiellä -
Kolkon katkeralla miellä
Kolonnassa, lavetilla kenttähaupitsin
Hymähdämme toisillemme
Monta sanaa virka emme
Runoilija lausahtaa: "Taas maassa rauha on."
Vänrikkimme Summaan kuoli
Vääpeli on jalkapuoli
Soittoniekka sokea ja minä onneton
Yhdytään, hei, veikot
Vielä lauluun korkeaan
Ylös, veikot, malja pohjaan -
Malja synnyinmaan
Vaikka pysähtyy aika maamme
Suojatuksi, veikot, saamme
Suojatuksi kun synnyinmaamme
Mitä surtaisiin
Ehkä jäädään, veikot
Sille tielle joka mies
Tappelussa kaadutaan Pro Patria kenties
Aika ohitsemme ajaa
Ajakoon, hei, antaa ajaa
Puolustaen, veikot, rajaa kuoltiin, kaaduttiin
MUISTOMALJA
Satakieli Monrepoossa!
Kohotamme kaikki koossa
Muistomaljan vänrikille, juoden joka mies
Riemu turha, murhe väärä
Kunnia on matkan määrä
Kunnia vain, kunnia vain, muista, sotamies