Minä muistan lapsuuden joulut
Muistan kaikki tuoksutkin sen
Kylän laidalle luo vanhan naisen
Aattoaamuina vein kukkasen
Hänen kanssaa koristin kuusen
Pikkuleipiä maistelin
Joka kerta hän sanat nuo lausui
Niitä vaieten kuuntelin
"Rauhaa, joulurauhaa
Muista joulusi pyhittää
Se vain mikä meissä on hyvää
Meidän jälkeemme tänne jää"
Kun rauhaa, joulurauhaa
Hänen kuulin toivottavan
Niin silloin, vasta silloin
Tunsin jouluni alkavan
Tänä jouluna jälleen kuljin
Luokse pirttinsä syrjäisen
Minä ikkunat pimeät löysin
Tuvan aution, hiljaisen
Kertoi naapuri vanhuksen tienneen
Minun jouluna tulevan
Oli toivonut hän kummullensa
Joulutähden mun laskevan
Rauhaa, joulurauhaa
Mulle toivota ei nyt hän
On poissa nuo lempeät silmät
Tuoksu tuvan tuon lämpimän
Rauhaa, joulurauhaa
Voinko löytää nyt milloinkaan
Minä miksi en aikaisemmin
Häntä saapunut katsomaan
Kirkkomaalle hiljaa nyt kuljin
Kuljin silmin kyyneltyvin
Hänen kummulleen toin joulutähden
Yhden kynttilän myös sytytin
Sillä hеtkellä liekki kun syttyi
Tunsin lämpimän henkäyksеn
Tähtitaivaalta lempeä tuuli
Viestin toi mulle kuiskaten:
"Rauhaa, joulurauhaa
Muista joulusi pyhittää
Se vain mikä meissä on hyvää
Meidän jälkeemme tänne jää"
Kun rauhaa, joulurauhaa
Kuulen tuulen kuiskaavan
Vihdoin tunnen, sittenkin tunnen
Minä jouluni alkavan